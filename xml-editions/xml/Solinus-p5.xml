<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>

<TEI
    xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>C. IVLII SOLINI COLLECTANEA RERVM MIRABILIVM</title>
                <author>Solinus</author>
            </titleStmt>
            <publicationStmt>
                <p>New TEI-conformant XML edition.</p>
            </publicationStmt>
            <sourceDesc>
                <p>Derived from HTML files at http://www.thelatinlibrary.com/</p>
            </sourceDesc>
        </fileDesc>
    </teiHeader>
    <text>
        <body>
            <div
                type="greeting">
                <p>SOLINVS ADVENTO SALVTEM</p>
            </div>
            <div
                n="pref"
                type="chapter">
                <p>
                    <seg
                        n="1"
                        type="section">Cum et aurium clementia et optimarum artium studiis praestare
                        te ceteris sentiam idque oppido expertus de beniuolentia tua nihil temere
                        praeceperim, e re putaui examen opusculi istius tibi potissimum dare, cuius
                        uel industria promptius suffragium uel benignitas ueniam spondebat
                        faciliorem.</seg>
                    <seg
                        n="2"
                        type="section">Liber est ad conpendium praeparatus, quantumque ratio passa
                        est ita moderate repressus, ut nec prodiga sit in eo copia nec damnosa
                        concinnitas. Cui si animum propius intenderis, uelut fermentum cognitionis
                        magis ei inesse quam bratteas eloquentiae deprehendes.</seg>
                    <seg
                        n="3"
                        type="section">Exquisitis enim aliquot uoluminibus studuisse me inpendio
                        fateor, ut et a notioribus referrem pedem et remotis largius inmorarer.
                        Locorum commemoratio plurimum tenet, in quam partem ferme inclinatior est
                        uniuersa materies. Quorum commeminisse ita uisum est, ut inclitos terrarum
                        situs et insignes tractus maris, seruata orbis distinctione, suo quaeque
                        ordine redderemus.</seg>
                    <seg
                        n="4"
                        type="section">Inseruimus et pleraque differenter congruentia, ut si nihil
                        aliud, saltem uarietas ipsa legentium fastidio mederetur. inter haec hominum
                        et aliorum animalium naturas expressimus. Addita pauca de arboribus
                        exoticis, de extimarum gentium formis, de ritu dissono abditarum nationum,
                        nonnulla etiam digna memoratu,</seg>
                    <seg
                        n="5"
                        type="section">quae praetermittere incuriosum uidebatur quorumque
                        auctoritas, quod cum primis industriae tuae insinuatum uelim, de
                        scriptoribus manat receptissimis. Quid enim proprium nostrum esse possit,
                        cum nihil omiserit antiquitatis diligentia, quod intactum ad hoc usque aeui
                        permaneret? Quapropter quaeso, ne de praesenti tempore editionis huius fidem
                        libres, quoniam quidem uestigia monetae ueteris persecuti opiniones
                        uniuersas eligere maluimus potius quam innouare.</seg>
                    <seg
                        n="6"
                        type="section">Ita si qua ex istis secus quam opto in animum tuum uenerint,
                        des uelim infantiae meae ueniam: constantia ueritatis penes eos est quos
                        secuti sumus.</seg>
                    <seg
                        n="7"
                        type="section">Sicut ergo qui corporum formas aemulantur, postpositis quae
                        reliqua sunt, ante omnia effigiant modum capitis, nec prius lineas destinant
                        in membra alia, quam ab ipsa ut ita dixerim figurarum arce auspicium faciant
                        inchoandi, nos quoque a capite orbis, id est ab urbe Roma principium
                        capessemus, quamuis nihil super ea doctissimi auctores reliquerint, quod in
                        nouum praeconium possit suscitari, ac superuacuum paene sit relegere
                        tramitem decursum tot annalibus.</seg>
                    <seg
                        n="8"
                        type="section">Ne tamen prorsus dissimulata sit, originem eius quanta
                        ualemus persequemur fide. </seg>
                </p>
            </div>
            <div
                n="1"
                type="chapter">
                <p>
                    <seg
                        n="1"
                        type="section">Sunt qui uideri uelint Romae uocabulum ab Euandro primum
                        datum, cum oppidum ibi offendisset, quod extructum antea Valentiam dixerat
                        inuentus Latina, seruataque significatione inpositi prius nominis, Romam
                        Graece Valentiam nominatam. Quam Arcades quoniam habitassent in excelsa
                        parte montis, deriuatum deinceps, ut tutissima urbium arces
                        uocarentur.</seg>
                    <seg
                        n="2"
                        type="section">Heraclidi placet Troia capta quosdam ex Achiuis in ea loca
                        ubi nunc Roma est deuenisse per Tiberim, deinde suadente Rome nobilissima
                        captiuarum quae his comes erat, incensis nauibus posuisse sedes, instruxisse
                        moenia et oppidum ab ea Romen uocauisse.</seg>
                    <seg
                        n="3"
                        type="section">Agathocles scribit Romen non captiuam fuisse, ut supra dictum
                        est, sed Ascanio natam Aeneae neptem appellationis istius causam
                        fuisse.</seg>
                    <seg
                        n="4"
                        type="section">Traditur etiam proprium Romae nomen, uerum tamen uetitum
                        publicari, quoniam quidem quo minus enuntiaretur caerimoniarum arcana
                        sanxerunt, ut hoc pacto notitiam eius aboleret fides placitae
                        taciturnitatis,</seg>
                    <seg
                        n="5"
                        type="section">Valerium denique Soranum, quod contra interdictum eloqui id
                        ausus foret, ob meritum profanae uocis neci datum.</seg>
                    <seg
                        n="6"
                        type="section">Inter antiquissimas sane religiones sacellum colitur
                        Angeronae, cui sacrificatur ante diem XII k. Ian.; quae diua praesul
                        silentii ipsius praenexo obsignatoque ore simulacrum habet. </seg>
                </p>
                <p>
                    <seg
                        n="7"
                        type="section">Ambiguitatum quaestiones excitauit, quod quaedam ibi multo
                        ante Romulum culta sint. Quippe aram Hercules, quam uouerat si amissas boues
                        repperisset, punito Caco patri Inuentori dicauit.</seg>
                    <seg
                        n="8"
                        type="section">Qui Cacus habitauit locum, cui Salinae nomen est; ubi
                        Trigemina nunc porta. Hic, ut Gellius tradidit, cum a Tarchone Tyrrheno, ad
                        quem legatus uenerat missu Marsyae regis, socio Megale Phryge, custodiae
                        foret datus, frustratus uincula et unde uenerat redux, praesidiis
                        amplioribus occupato circa Vulturnum et Campaniam regno, dum adtrectare
                        etiam ea audet, quae concesserant in Arcadum iura, duce Hercule qui tunc
                        forte aderat oppressus est.</seg>
                    <seg
                        n="9"
                        type="section">Megalen Sabini receperunt, disciplinam augurandi ab eo
                        docti.</seg>
                    <seg
                        n="10"
                        type="section">Suo quoque numini idem Hercules instituit aram, quae maxima
                        apud pontifices habetur, cum se ex Nicostrate, Euandri matre, quae a
                        uaticinio Carmentis dicta est, inmortalem conperisset. consaeptum etiam,
                        intra quod ritus sacrorum, factis bouicidiis, docuit Potitios, sacellum
                        Herculi in Boario foro est, in quo argumenta et conuiuii et maiestatis
                        ipsius remanent.</seg>
                    <seg
                        n="11"
                        type="section">Nam diuinitus neque muscis illo neque canibus ingressus est.
                        Etenim cum uiscerationem sacrificolis daret, *Myiagrum deum dicitur
                        inprecatus, clauam uero in aditu reliquisse, cuius olfactu refugerunt canes;
                        id usque nunc durat.</seg>
                    <seg
                        n="12"
                        type="section">Aedem etiam, quae Saturni aerarium fertur, comites eius
                        condiderunt in honorem Saturni, quem cultorem regionis illius cognouerant
                        extitisse. Iidem et montem Capitolinum Saturnium nominauerunt.</seg>
                    <seg
                        n="13"
                        type="section">Castelli quoque quod excitauerunt portam appellauerunt
                        Saturniam, quae postmodum Pandana uocitata est. Pars etiam infima Capitolini
                        montis habitaculum Carmentae fuit, ubi Carmentis nunc fanum est, a qua
                        Carmentali portae nomen datum.</seg>
                    <seg
                        n="14"
                        type="section">Palatium nemo dubitauerit quin Arcadas habeat auctores, a
                        quibus primum Pallanteum oppidum conditum; quod aliquamdiu Aborigines
                        habitarunt, propter incommodum uicinae paludis, quam praeterfluens Tiberis
                        fecerat, profecti Reate postmodum reliquerunt.</seg>
                    <seg
                        n="15"
                        type="section">Sunt qui uelint a balatibus ouium mutata littera, uel a Pale
                        pastorali dea, aut ut Silenus probat a Palantho Hyperborei filia, quam
                        Hercules ibi conpressisse uisus est, nomen monti adoptatum. </seg>
                </p>
                <p>
                    <seg
                        n="16"
                        type="section">Sed quamquam ista sic congruant, palam est prospero illi
                        augurio deberi gloriam Romani nominis, maxime cum annorum ratio faciat
                        cardinem ueritati:</seg>
                    <seg
                        n="17"
                        type="section">nam, ut adfirmat Varro auctor diligentissimus, Romam condidit
                        Romulus, Marte genitus et Rea Siluia, uel ut nonnulli Marte et Ilia;
                        dictaque primum est Roma quadrata, quod ad aequilibrium foret posita.</seg>
                    <seg
                        n="18"
                        type="section">Ea incipit a silua quae est in area Apollinis, et ad
                        supercilium scalarum Caci habet terminum, ubi tugurium fuit Faustuli. Ibi
                        Romulus mansitauit, qui auspicato murorum fundamenta iecit duodeuiginti
                        natus annos, XI k. Mai., hora post secundam ante tertiam [plenam], sicut L.
                        Tarruntius prodidit mathematicorum nobilissimus, Ioue in piscibus, Saturno
                        Venere Marte Mercurio in scorpione, Sole in tauro, Luna in libra
                        constitutis.</seg>
                    <seg
                        n="19"
                        type="section">Et obseruatum deinceps, ne qua hostia Parilibus caederetur,
                        ut dies iste a sanguine purus esset, cuius significationem de partu Iliae
                        tractam uolunt. Idem Romulus regnauit annos septem et triginta.</seg>
                    <seg
                        n="20"
                        type="section">De Caeninensibus egit primum triumphum, et Acroni regi eorum
                        detraxit spolia, quae Ioui Feretrio primus suspendit et opima dixit. Rursum
                        de Antemnatibus triumphauit, de Veientibus tertio. Apud Caprae paludem nonis
                        Quintilibus apparere desiit. </seg>
                </p>
                <p>
                    <seg
                        n="21"
                        type="section">Ceteri reges quibus locis habitauerunt dicemus. Tatius in
                        arce, ubi nunc aedes est Iunonis Monetae; qui anno quinto quam ingressus
                        urbem fuerat a Laurentibus interemptus est. Septima et uicesima olympiade
                        hominem exiuit. Numa in colle primum Quirinali, deinde propter aedem Vestae
                        in regia quae adhuc ita appellatur; qui regnauit annis tribus et
                        quadraginta; [sepultus sub Ianiculo].</seg>
                    <seg
                        n="22"
                        type="section">Tullus Hostilius in Velia, ubi postea deum Penatium aedes
                        facta est; qui regnauit annos duos et triginta, obiit olympiade quinta et
                        tricesima.</seg>
                    <seg
                        n="23"
                        type="section">Ancus Marcius in summa sacra uia, ubi aedes Larum est; qui
                        regnauit annos quattuor et uiginti, obiit olympiade prima et
                        quadragesima.</seg>
                    <seg
                        n="24"
                        type="section">Tarquinius Priscus ad Mugoniam portam supra summam nouam
                        uiam; qui regnauit annos septem et triginta.</seg>
                    <seg
                        n="25"
                        type="section">Seruius Tullius Esquilinus supra cliuum Vrbium; qui regnauit
                        annos duos et quadraginta.</seg>
                    <seg
                        n="26"
                        type="section">Tarquinius Superbus et ipse Esquilinus supra cliuum Pullium
                        ad Fagutalem lacum; qui regnauit annos quinque et uiginti. </seg>
                </p>
                <p>
                    <seg
                        n="27"
                        type="section">Cincio Romam duodecima olympiade placet conditam, Pictori
                        octaua, Nepoti et Lutatio, opiniones Eratosthenis et Apollodori
                        comprobantibus, olympiadis septimae anno secundo, Pomponio Attico et M.
                        Tullio olympiadis sextae anno tertio. Conlatis igitur nostris et Graecorum
                        temporibus inuenimus incipiente olympiade septima Romam conditam, anno post
                        Illium captum quadringentesimo tricesimo tertio.</seg>
                    <seg
                        n="28"
                        type="section">Quippe certamen Olympicum, quod Hercules in honorem ataui
                        materni Pelopis ediderat, intermissum Ifitus Eleus instaurauit post excidium
                        Troiae anno quadringentesimo octauo. Ergo ab Ifito numeratur olympias prima.
                        Ita sex mediis olympiadibus interiectis, quibus singulis anni quaterni
                        inputantur, cum septima coeptante Roma condita sit, inter exortum urbis et
                        Troiam captam iure esse annos quadringentos triginta tres constat.</seg>
                    <seg
                        n="29"
                        type="section">Huic argumento illud accedit, quod cum C. Pompeius Gallus et
                        Q. Veranius urbis conditae anno octingentesimo primo fuerint consules,
                        consulatu eorum olympias septima et ducentesima actis publicis annotata est.
                        Quater ergo multiplicatis sex et ducentis olympiadibus erunt anni octingenti
                        uiginti quattuor, quibus septima olympiade adnectendus primus annus est, ut
                        in solidum conligantur anni octingenti uiginti quinque. Ex qua summa
                        detractis quattuor et uiginti annis olympiadum retro sex, manifeste anni
                        octingenti et unus reliqui fient.</seg>
                    <seg
                        n="30"
                        type="section">Quapropter cum octingentesimo primo anno urbis conditae
                        ducentesima septima olympias computetur, par est Romam septimae olympiadis
                        anno primo credi conditam. </seg>
                </p>
                <p>
                    <seg
                        n="31"
                        type="section">In qua regnatum est annis ducentis quadraginta uno. Decemuiri
                        creati anno trecentesimo secundo. Primum Punicum bellum anno
                        *quadringentesimo octogesimo nono, secundum quingentesimo tricesimo quinto,
                        tertium sescentesimo quarto, sociale sescentesimo sexagesimo secundo.</seg>
                    <seg
                        n="32"
                        type="section">Ad &lt;A.&gt; Hirtium et C. Pansam consules anni septingenti
                        decem; quorum consulatu Caesar Augustus est consul creatus, octauum decimum
                        annum agens, qui principatum ita ingressus est, ut uigilantia illius non
                        modo securum, uerum etiam tutum imperium esset.</seg>
                    <seg
                        n="33"
                        type="section">Quod tempus ferme solum repertum est, quo plurimum et arma
                        cessauerint et ingenia floruerint, scilicet ne inerti iustitio langueret
                        uirtutis opera, bellis quiescentibus. </seg>
                </p>
                <p>
                    <seg
                        n="34"
                        type="section">Tunc ergo primum cursus anni perspecta ratio, quae a rerum
                        origine profunda caligine tegebatur. Nam ante Augustum Caesarem incerto modo
                        annum conputabant, qui apud Aegyptios quattuor mensibus terminabatur, apud
                        Arcadas tribus, apud Acarnanas sex, in Italia apud Lauinios tredecim, quorum
                        annus trecentis septuaginta quattuor diebus ferebatur.</seg>
                    <seg
                        n="35"
                        type="section">Romani initio annum decem mensibus computauerunt a Martio
                        auspicantes, adeo ut eius die prima de aris Vestalibus ignes accenderent,
                        mutarent ueteribus uirides laureas, senatus et populus comitia agerent,
                        matronae seruis suis cenas ponerent, sicuti Saturnalibus domini; illae ut
                        honore promptius obsequium prouocarent, hi quasi gratiam repensarent
                        perfecti laboris; maximeque hunc mensem principem testatur fuisse, quod qui
                        ab hoc quintas erat Quintilis dictus est,</seg>
                    <seg
                        n="36"
                        type="section">deinde numero decurrente December sollemnem circuitum
                        finiebat intra diem trecentesimum quartum; tunc enim iste numerus explebat
                        annum, ita ut sex menses tricenum dierum essent, quattuor reliqui tricenis
                        et singulis expedirentur.</seg>
                    <seg
                        n="37"
                        type="section">Sed quoniam ratio illa ante Numam a lunae cursu discreparet,
                        lunari computatione annum peraequarunt, quinquaginta et uno die
                        auctis.</seg>
                    <seg
                        n="38"
                        type="section">Vt ergo perficerent duodecim menses, de sex mensibus
                        superioribus detraxerunt dies singulos, eosque quinquaginta istis et uno
                        diebus adnexuerunt, factique quinquaginta septem diuisi sunt in duos menses,
                        quorum alter uiginti nouem, alter uiginti octo dies detinebant.</seg>
                    <seg
                        n="39"
                        type="section">Sic annus habere quinque atque quinquaginta et trecentos dies
                        coepit. Postmodum eum perspicerent temere annum clausum intra dies quos
                        supra diximus, quandoquidem appareret solis meatum non ante trecentesimum
                        sexagesimum quintum diem, abundante insuper quadrantis particula, zodiacum
                        conficere decursum, quadrantem illum et decem dies addiderunt, ut ad
                        liquidum annus diebus trecentis sexaginta quinque et quadrante constaret,
                        hortante obseruatione inparis numeri, quem Pythagoras monuit praeponi in
                        omnibus oportere. </seg>
                </p>
                <p>
                    <seg
                        n="40"
                        type="section">Vnde propter dies inpares diis superis et Ianuarius dicatur
                        et Martius, propter pares Februarius quasi ominosus diis inferis
                        deputatur.</seg>
                    <seg
                        n="41"
                        type="section">Cum itaque haec definitio toto orbe placuisset, custodiendi
                        quadrantis gratia a diuersis gentibus uarie intercalabatur, nec umquam tamen
                        ad liquidum fiebat temporum peraequatio.</seg>
                    <seg
                        n="42"
                        type="section">Graeci ergo singulis annis undecim dies et quadrantem
                        detrahebant, eosque octies multiplicatos in annum nonum reseruabant, ut
                        contractus nonagenarius numerus in tres menses per tricenos dies
                        scinderetur; qui anno nono restituti efficiebant dies quadringentos
                        quadraginta quattuor, quos embolismos uel hyperballontas nominabant.</seg>
                    <seg
                        n="43"
                        type="section">Quod eum initio Romani probassent, contemplatione numeri
                        parilis offensi neglectum breui perdiderunt, translata in sacerdotes
                        intercalandi potestate; qui plerumque gratificantes rationibus publicanorum
                        pro libidine sua subtrahebant tempora uel augebant.</seg>
                    <seg
                        n="44"
                        type="section">Cum haec sic forent constituta modusque intercalandi interdum
                        cumulatior, interdum fieret imminutior, uel omnino dissimulatus
                        praeteriretur, nonnumquam accidebat, ut menses qui fuerant transacti hieme,
                        modo aestiuum modo autumnale tempus inciderent.</seg>
                </p>
                <p>
                    <seg
                        n="45"
                        type="section">Itaque C. Caesar uniuersam hane inconstantiam, incisa
                        temporum turbatione, composuit, et ut statum certum praeteritus acciperet
                        error, dies uiginti unum et quadrantem simul intercalauit; quo pacto
                        regradati menses de cetero statuta ordinis sui tempora detinerent. Ille ergo
                        annus solus trecentos quadraginta quattuor dies habuit, alii deinceps
                        trecentenos sexagenos quinos et quadrantem. Et tunc quoque uitium admissum
                        est per sacerdotes.</seg>
                    <seg
                        n="46"
                        type="section">Nam cum praeceptum esset, anno quarto ut intercalarent unum
                        diem, et oporteret confecto quarto anno id obseruari, antequam quintus
                        auspicaretur, illi incipiente quarto intercalarunt, non desinente.</seg>
                    <seg
                        n="47"
                        type="section">Sic per annos sex et triginta cum nouem dies tantummodo
                        sufficere debuissent, duodecim sunt intercalati. Quod deprehensum Augustus
                        reformauit, iussitque annos duodecim sine intercalatione decurrere, ut tres
                        illi dies, qui ultra nouem necessarios temere fuerant intercalati, hoc modo
                        possent repensari. Ex qua disciplina omnium postea temporum fundata ratio
                        est. </seg>
                </p>
                <p>
                    <seg
                        n="48"
                        type="section">Verum cum et hoc et multa alia Augusti temporibus debeantur,
                        qui paene sine exemplo rerum potitus est, tanta et tot in uita eius
                        inueniuntur aduersa, ut non sit facile discernere, calamitosior an beatior
                        fuerit.</seg>
                    <seg
                        n="49"
                        type="section">Primum quod apud auunculum in petitione magisterii equitum
                        praelatus est ei Lepidus tribunus, cum quadam auspicantium coeptorum nota;
                        mox triumuiratus collegium praegraui potestate Antonii, Philippensis, inde
                        proscriptionis inuidia; abdicatio Postumi Agrippae post adoptionem, deinde
                        desiderio eius insignis paenitentia; naufragia Sicula; turpis ibi in
                        spelunca occultatio; seditiones militum plurimae; Perusina cura; detectum
                        filiae adulterium et uoluntas parricidalis; nec minore dedecore neptis
                        infamia; incusatae mortes filiorum et amissis liberis non solus orbitatis
                        dolor; urbis pestilentia, fames Italiae, bello Hillyrico angustiae rei
                        militaris, corpus morbidum, contumeliosa dissensio priuigni Neronis, uxoris
                        etiam Tiberii cogitationes parum fidae, atque in hunc modum plura. </seg>
                </p>
                <p>
                    <seg
                        n="50"
                        type="section">Huius tamen suprema quasi lugeret saeculum, penuria insecuta
                        est frugum omnium; ac ne fortuitum quod acciderat uideretur, inminentia mala
                        non dubiis signis apparuerunt;</seg>
                    <seg
                        n="51"
                        type="section">nam Fausta quaedam ex plebe partu uno edidit quattuor
                        geminos, mares duos, feminas totidem, monstruosa fecunditate portendens
                        futurae calamitatis indicium; quamlibet Trogus auctor adfirmet in Aegypto
                        septenos uno utero simul gigni; quod ibi minus mirum, eum fetifero potu
                        Nilus non tantum terrarum sed etiam hominum fecundet arua.</seg>
                    <seg
                        n="52"
                        type="section">Legimus Cn. Pompeium Eutychidem feminam Asia exhibitam, quam
                        constabat tricies enixam, cum uiginti eius liberis in theatro suo
                        publicasse. </seg>
                </p>
                <p>
                    <seg
                        n="53"
                        type="section">Vnde competens hoc loco duco super hominis generatione
                        tractare. Etenim cum de animalibus quae ligna dictu uidebuntur, prout patria
                        cuiusque admonebit simus notaturi, iure ab eo potissimum ordiemur, quod
                        rerum natura sensus iudicio et rationis capacitate praeposuit omnibus.
                    </seg>
                </p>
                <p>
                    <seg
                        n="54"
                        type="section">Itaque ut Democritus physicus ostendit, mulier solum animal
                        menstruale est, cuius profluuia non paruis spectata documentis inter
                        monstrifica merito numerantur.</seg>
                    <seg
                        n="55"
                        type="section">Contactae his fruges non germinabunt, acescent musta,
                        morientur herbae, amittent arbores fetus, ferrum robigo corripiet,
                        nigrescent aera, si quid canes inde ederint in rabiem efferabuntur, nocituri
                        morsibus quibus, lymphaticos faciunt.</seg>
                    <seg
                        n="56"
                        type="section">Parua haec sunt. Bitumen in Iudaea quod Asphaltites gignit
                        lacus adeo lentum mollitie glutinosa, ut a se nequeat separari, enimuero si
                        abrumpere partem uelis, uniuersitas sequetur scindique non potest, quoniam
                        in quantum ducatur extenditur. Sed ubi admota fuerint cruore illo polluta
                        fila, sponte dispergitur, et adplicita tabe diducitur paulo ante corpus
                        unum, fitque de tenacitate conexa contagione partitio repentina.</seg>
                    <seg
                        n="57"
                        type="section">Habet plane illud in se solum salutare, quod auertit sidus
                        Helenae perniciosissimum nauigantibus. Ceterum ipsae feminae, quibus munus
                        est necessitatis huius, quamdiu sint in sua lege, non innocentibus oculis
                        contuentur;</seg>
                    <seg
                        n="58"
                        type="section">aspectu specula uitiant, ita ut hebetetur uisu fulgor
                        offensus et solitam aemulationem uultus extinctus splendor amittat faciesque
                        obtunsi nitoris quadam caligine nubiletur. </seg>
                </p>
                <p>
                    <seg
                        n="59"
                        type="section">Mulierum aliae in aeternum steriles sunt, aliae mutatis
                        coniugiis exuunt sterilitatem, nonnullae tantum semel pariunt, quaedam aut
                        feminas aut mares semper. Post annum quinquagesimum fecunditas omnium
                        conquiescit; nam in annum octogesimum uiri generant, sicuti Masinissa rex
                        Mathumannum filium septuagesimum et sextum annum agens genuit, Cato
                        octogesimo exacto ex filia Salonis clientis sui auum Vticensis Catonis
                        procreauit.</seg>
                    <seg
                        n="60"
                        type="section">Compertum et illud est, quod inter duos conceptus cum
                        intercessit paululum temporis, uterque residet, sicut in Hercule et Iphicle
                        apparuit fratre eius, qui gestati eodem onere, interuallis tamen quibus
                        concepti fuerant nati uidentur;</seg>
                    <seg
                        n="61"
                        type="section">et de Proconnesia ancilla, quae e duplici adulterio geminos
                        edidit, utrumque patri suo similem. Hic Iphicles Iolaum creat, qui Sardiniam
                        ingressus, palantes incolarum animos ad concordiam eblanditus, Olbiam atque
                        alia Graeca oppida extruxit. Iolenses ab eo dicti sepulcro eius templum
                        addiderunt, quod imitatus uirtutem patrui malis plurimis Sardiniam
                        liberasset. </seg>
                </p>
                <p>
                    <seg
                        n="62"
                        type="section">Ante omnia subolem cogitantibus sternutatio post coitus
                        cauenda, ne prius semen excutiat inpulsus repentinus, quam penetralibus se
                        matris insinuet umor paternus. Quod si natalis materia haeserit, decimus a
                        conceptu dies dolore grauidas admonebit. Iam inde incipiet et capitis
                        inquietudo, et caligine uisus hebetabitur; ciborum quoque fastidiis stomachi
                        claudetur cupido. Conuenit inter omnes, corda primum ex uniuersa formari
                        carne, eaque in diem quintum et sexagesimum crescere, dein minui; at ex
                        ossibus spinas.</seg>
                    <seg
                        n="63"
                        type="section">Plane si corpusculum in marem figuretur, melior est color
                        grauidis et pronior partitudo uteri, denique a quadragesimo die motus. alter
                        sexus nonagesimo primum die palpitat et concepta femina gestantis uultum
                        pallore inficit, crura quoque praepedit languida tarditate.</seg>
                    <seg
                        n="64"
                        type="section">In utroque sexu cum capilli germinant, incommodum maius est
                        fitque pleniluniis auctior aegritudo, quod tempus etiam editis semper nocet.
                        Cum salsiores escas edit grauida, unguiculis caret partus. At cum prope ad
                        uterum liberandum uenerint momenta maturitatis, enitenti spiritum retinere
                        plurimum congruit, quoniam quidem letali mora oscitatio suspendit puerperia.
                    </seg>
                </p>
                <p>
                    <seg
                        n="65"
                        type="section">Contra naturam est in pedes procedere nascentes, quapropter
                        uelut aegre parti appellantur Agrippae. Ita editi minus prospere uiuunt et
                        de uita aeuo breui cedunt.</seg>
                    <seg
                        n="66"
                        type="section">Denique in uno M. Agrippa felicitatis exemplum est, nec tamen
                        usque eo inoffensae, ut non plura aduersa pertulerit quam secunda; namque
                        misera pedum ualitudine et aperto coniugis adulterio et aliquot
                        infelicitatis notis praeposteri ortus omen luit.</seg>
                    <seg
                        n="67"
                        type="section">Feminis perinde est infausta natiuitas, si concretum uirginal
                        fuerit, quo pacto genitalia fuere Corneliae, quae editis Gracchis ostentum
                        hoc piauit sinistro exitu liberorum.</seg>
                    <seg
                        n="68"
                        type="section">Rursum necatis matribus natus est auspicatior, sicut Scipio
                        Africanus prior, qui defuncta parente, quod excisus utero in diem uenerat,
                        primus Romanorum Caesar dictus est.</seg>
                    <seg
                        n="69"
                        type="section">E geminis si remanente altero alter abortiuo fluxu exciderit,
                        alter qui legitime natus est Vopiscus nominatur.</seg>
                    <seg
                        n="70"
                        type="section">Quidam et cum dentibus procreantur, ut Cn. Papirius Carbo et
                        *M'. Curius, Dentatus ob id cognominatus. Quidam uice dentium continui ossis
                        armantur soliditate, qualem filium Bithynorum rex Prusias habuit.</seg>
                    <seg
                        n="71"
                        type="section">Ipsum dentium numerum discernit qualitas sexus, cum in uiris
                        plures sint, in feminis pauciores. Quos cynodontas uocant, quibus gemini
                        procedunt ab dextera parte, fortunae blandimenta promittunt, quibus ab
                        laeua, uersa uice. </seg>
                </p>
                <p>
                    <seg
                        n="72"
                        type="section">Nascentium uox prima uagitus est; laetitiae enim sensus
                        differtur in quadragesimum diem. Itaque unum nouimus eadem hora risisse qua
                        erat natus, scilicet Zoroastren, mox optimarum artium peritissimum. At
                        Crassus, auus eius quem rapuerunt bella Parthica, quod numquam riserit
                        Agelastus cognominabatur.</seg>
                    <seg
                        n="73"
                        type="section">Inter alia Socratis magna praeclarum illud est, quod in eodem
                        uultus tenore etiam aduersis interpellantibus perstitit. Heraclitus et
                        Diogenes Cynicus nihil umquam de rigore animi remiserunt, calcatisque
                        turbinibus fortuitorum aduersus omnem dolorem uel misericordiam uniformi
                        durauere proposito.</seg>
                    <seg
                        n="74"
                        type="section">Pomponium poetam consularem uirum numquam ructuasse habetur
                        inter exempla; Antoniam Drusi non spuisse percelebre est. Nonnullos nasci
                        accepimus concretis ossibus, eosque neque sudare consuesse neque sitire,
                        qualis Syracusanus Lygdamus fertur, qui tertia et tricesima olympiade primus
                        ex Olympico certamine pancratii coronam reportauit, cuiusque ossa deprehensa
                        sunt medullam non habere. </seg>
                </p>
                <p>
                    <seg
                        n="75"
                        type="section">Maximam uirium substantiam neruos facere certissimum est,
                        quantoque fuerint densiores, tanto propensius augescere firmitatem. Varro in
                        relatione prodigiosae fortitudinis adnotauit Tritannum gladiatorem natura
                        Samnitem fuisse, qui et rectis et transuersis neruis non modo crate
                        pectoris, sed et manibus cancellatis et brachiis omnes aduersarios leui
                        tactu ac paene securis congressionibus uicerit.</seg>
                    <seg
                        n="76"
                        type="section">Eius filium, militem Cn. Pompeii, pari modo natum, ita
                        spreuisse hostem prouocantem, ut inermi eum dextera et superaret et captum
                        digito uno in castra imperatoris sui reportaret. Milonem quoque Crotoniensem
                        egisse omnia supra quam homo ualet; etiam hoc proditur quod ictu nudae manus
                        taurum fecit uictimam eumque solidum qua mactauerat die absumpsit solus non
                        grauatim. Super hoc nihil dubium; nam factum elogium extat. Victor ille
                        omnium certaminum obiit.</seg>
                    <seg
                        n="77"
                        type="section">Sane *alectoria usus traditur, qui lapis specie crystallina,
                        fabae modo, in gallinaceorum uentriculis inuenitur, aptus ut dicunt
                        proeliantibus. Milon porro Tarquinii Prisci temporibus emicuit. </seg>
                </p>
                <p>
                    <seg
                        n="78"
                        type="section">Iam uero qui deflexum animum referat ad similitudinum causas,
                        quantum artificis naturae ingenium deprehendet! Interdum enim ad genus
                        spectant, et per subolem in familias transitus faciunt, sicut plerumque
                        paruuli modo naeuos modo cicatrices modo qualescumque originis suae notas
                        ferunt; ut in Lepidis, quorum tres interuulsa tamen serie ex eadem domo
                        obducto membrana oculo similes geniti reperiuntur;</seg>
                    <seg
                        n="79"
                        type="section">uel in Byzantio nobili pycta, qui cum matrem haberet
                        adulterio ex Aethiope conceptam, quae nihil patri comparandum reddidisset,
                        ipse in Aethiopem auum regenerauit. </seg>
                </p>
                <p>
                    <seg
                        n="80"
                        type="section">Sed hoc minus mirum, si respiciamus ad ea quae spectata sunt
                        inter externos. Regem Antiochum Artemon quidam e plebe Syriatica sic facie
                        aemula mentiebatur, ut postmodum Laudice uxor regia, obiecto populare isto,
                        tamdiu dissimulauerit defunctum maritum, quoad ex arbitratu eius regni
                        successor ordinaretur.</seg>
                    <seg
                        n="81"
                        type="section">Inter Cn. Pompeium et C. Vibium humili loco natum tantus
                        error extitit de paribus lineamentis, ut Romani Vibium Pompeii nomine,
                        Pompeium Vibi uocabulo cognominarent. Oratorem L. Plancum Rubrius histrio
                        sic impleuit, ut et ipse Plancus a populo uocaretur.</seg>
                    <seg
                        n="82"
                        type="section">Armentarius murmillo et Cassius Seuerus orator ita se mutuo
                        reddiderunt, ut si quando pariter uiderentur, dinosci non possent, nisi
                        discrepantiam habitus indicaret. M. Messala censorius et Menogenes e faece
                        uulgari hoc fuerunt uterque quod singuli, nec alium Messalam *quam Menogenem
                        nec Menogenem alium quam Messalam putauerunt.</seg>
                    <seg
                        n="83"
                        type="section">Piscator ex Sicilia proconsuli Surae praeter alia etiam rictu
                        oris comparabatur; ita in eadem uocis inpedimenta et tardatae sonum linguae
                        naturalibus offendiculis congruebant. </seg>
                </p>
                <p>
                    <seg
                        n="84"
                        type="section">Interdum non modo inter externos, sed etiam inter deductos ex
                        diuersissima parte orbis miraculo indiscreti uultus fuere. Denique cum
                        Antonio iam triumuiro Toranius quidam eximios forma pueros uelut geminos
                        trecentis sestertiis uendidisset, quorum alterum de Transalpina Gallia,
                        alterum ex Asia comparauerat, adeoque una res uiderentur, nisi solus sermo
                        fidem panderet, atque ideo inrisum se Antonius grauaretur,</seg>
                    <seg
                        n="85"
                        type="section">non infacete Toranius id uel praecipue quod emptor
                        criminabatur pretiosius probauit; neque enim mirum si forent pares gemini;
                        illud nullis posse taxationibus aestimari, quod tantis spatiis diuersitas
                        separata plus quam geminos attulisset.</seg>
                    <seg
                        n="86"
                        type="section">Quo responso adeo Antonius mitigatus est, ut deinceps nihil
                        se habere carius in substantia sua iactitaret. </seg>
                </p>
                <p>
                    <seg
                        n="87"
                        type="section">Nunc si de ipsis hominum formis requiramus, liquido
                        manifestabitur nihil de se antiquitatem mendaciter praedicasse, sed
                        corruptam degeneri successione subolem nostri temporis per nascentum
                        detrimenta decus ueteris pulchritudinis perdidisse.</seg>
                    <seg
                        n="88"
                        type="section">Licet ergo plerique definiant nullum posse excedere
                        longitudinem pedum septem, quod intra mensuram istam Hercules fuerit,
                        deprehensum tamen est Romanis temporibus sub diuo Augusto, Pusionem et
                        Secundillam denos pedes et amplius habuisse proceritatis, quorum reliquiae
                        adhuc in conditorio Sallustianorum uidentur;</seg>
                    <seg
                        n="89"
                        type="section">postmodum diuo Claudio principe Gabbaram nomine ex Arabia
                        aduectum nouem pedum et totidem unciarum. Sed ante Augustum annis mille
                        ferme non apparuit forma huiusmodi, sicut nec post Claudium uisa est.</seg>
                    <seg
                        n="90"
                        type="section">Quis enim iam aeuo isto non minor parentibus suis nascitur?
                        Priscorum autem testantur molem etiam Orestis suprema, cuius ossa, olympiade
                        quinquagesima et octaua Tegeae inuenta a Spartanis oraculo monitis, discimus
                        implesse longitudinem cubitorum septem. Scripta quoque quae ex antiquitate
                        memorias accersunt in fidem ueri hoc etiam receperunt, quod bello
                        Cretico,</seg>
                    <seg
                        n="91"
                        type="section">cum elata flumina plus quam ui amnica terras rupissent, post
                        discessum fluctuum inter plura humi discidia humanum corpus repertum sit
                        cubitum trium atque triginta; cuius inspectandi cupidine L. Flaccum legatum,
                        Metellum etiam ipsum inpendio captos miraculo, quod auditu refutauerant,
                        oculis potitos.</seg>
                    <seg
                        n="92"
                        type="section">Non omiserim Salamine Euthymenis filium creuisse in triennio
                        tria cubita sublimitatis, sed incessu tardum, sensu hebetem, robusta uoce,
                        pubertate festina, statimque obsessum morbis plurimus, inmoderatis
                        aegritudinum suppliciis conpensasse praecipitem incrementi celeritatem.
                    </seg>
                </p>
                <p>
                    <seg
                        n="93"
                        type="section">Mensurae ratio bifariam conuenit; nam quantus manibus
                        expansis inter digitos longissimos modus est, tantum constat esse inter
                        calces et uerticem; ideoque physici hominem minorem mundum
                        indicauerunt.</seg>
                    <seg
                        n="94"
                        type="section">Parti dexterae habilior adscribitur motus, laeuae firmitas
                        maior; unde altera gesticulationibus promptior est, altera oneri ferundo
                        accommodatior.</seg>
                    <seg
                        n="95"
                        type="section">Pudoris disciplinam etiam inter defuncta corpora natura
                        discreuit; ac si quando cadauera necatorum fluctibus euehuntur, uirorum
                        supina, prona fluitant feminarum. </seg>
                </p>
                <p>
                    <seg
                        n="96"
                        type="section">Verum ut ad pernicitatis titulum transeamus, primam palmam
                        uelocitatis Ladas quidam adeptus est, qui ita supra cauum puluerem
                        cursitauit, ut harenis pendentibus nulla indicia relinqueret
                        uestigiorum.</seg>
                    <seg
                        n="97"
                        type="section">Polymestor Milesius puer cum a matre locatus esset ad
                        caprarios pastus, ludicro leporem consecutus est et ob id statim productus a
                        gregis domino olympiade sexta et quadragesima, ut Bocchus auctor est, uictor
                        in stadio meruit coronam.</seg>
                    <seg
                        n="98"
                        type="section">Philippides biduo mille ducenta quadraginta stadia ab Athenis
                        Lacedaemonem decucurrit. Anystis Lacon et Philonides, Alexandri Magni
                        cursores, Elin abusque Sicyone mille ducenta stadia uno die transierunt.
                        *Fonteio Vipsanoque consulibus in Italia octo annos puer natus quinque et
                        LXX milia passuum a meridie transiuit ad uesperum. </seg>
                </p>
                <p>
                    <seg
                        n="99"
                        type="section">Visu deinde plurimum potuit Strabo nomine, quem superspexisse
                        per centum triginta quinque milia passuum Varro significat, solitumque
                        exeunte a Carthagine classe Punica numerum nauium manifestissime ex
                        Lilybitana specula notare.</seg>
                    <seg
                        n="100"
                        type="section">Cicero tradit Iliadam omnem ita subtiliter in membranis
                        scriptam, ut testa nucis clauderetur. Callicrates formicas ex ebore sic
                        scalpsit, ut portio earum a ceteris cerni nequiuerit.</seg>
                    <seg
                        n="101"
                        type="section">Apollonides perhibet in Scythia feminas nasci, quae bitiae
                        uocantur: has in oculis pupillas geminas habere et perimere uisu si forte
                        quem iratae aspexerint. [Hae sunt et in Sardinia.] </seg>
                </p>
                <p>
                    <seg
                        n="102"
                        type="section">Praeualuisse fortitudine apud Romanos L. Sicinium Dentatum
                        titulorum numerus ostendit. Tribunus hic plebi fuit non multo post exactos
                        reges, Sp. Tarpeio A. Aterio consulibus. Idem ex prouocatione octies uictor
                        XLV aduersas habuit cicatrices, in tergo nullam notam; spolia ex hoste
                        tricies et quater cepit;</seg>
                    <seg
                        n="103"
                        type="section">in phaleris hastis puris armillis coronis CCCXII dona meruit;
                        nouem imperatores, qui opera eius uicerant, triumphantes prosecutus. </seg>
                </p>
                <p>
                    <seg
                        n="104"
                        type="section">Post hunc M. Sergius duobus stipendiis primis aduerso corpore
                        ter et uicies uulneratus, secundo stipendio in proelio dexteram perdidit;
                        qua de causa postea sibi manum ferream fecit, et cum neutra paene idonea ad
                        proeliandum ualeret, una die quater pugnauit et uicit sinistra, duobus equis
                        eo insidente confossis;</seg>
                    <seg
                        n="105"
                        type="section">ab Hannibale bis captus refugit, cum uiginti mensibus, quibus
                        captiuitatis sortem perferebat, nullo momento sine conpedibus fuerit et
                        catenis; omnibus asperrimis proeliis, quae tempestate illa Romani experti
                        sunt, insignitus donis militaribus, a Trasimenno Trebia Ticinoque coronas
                        ciuicas rettulit; Cannensi quoque proelio, de quo refugisse eximium opus
                        uirtutis fuit, solus accepit coronam; beatus profecto tot suffragiis
                        gloriarum, nisi heres in posteritatis eius successione Catilina tantas
                        adoreas odio damnati nominis obumbrasset. </seg>
                </p>
                <p>
                    <seg
                        n="106"
                        type="section">Quantum inter milites Sicinius aut Sergius, tantum inter
                        duces, immo ut uerius dicam inter omnes homines Caesar dictator enituit.
                        Huius ductibus undecies centena XC et II milia caesa hostium; nam quantum
                        bellis ciuilibus fuderit noluit adnotari. Signis conlatis quinquagies et bis
                        dimicauit, M. Marcellum solus supergressus,</seg>
                    <seg
                        n="107"
                        type="section">qui nouies et tricies pari modo fuerat proeliatus. Ad haec
                        nullus celerius scripsit, nemo uelocius legit: quaternas etiam epistolas
                        perhibetur simul dictasse; benignitate adeo praeditus, ut quos armis
                        subegerat clementia magis uicerit. </seg>
                </p>
                <p>
                    <seg
                        n="108"
                        type="section">Cyrus memoriae bono inclaruit, qui in exercitu, cui
                        numerosissimo praefuit, nominatim singulos adloquebatur. Fecit hoc idem in
                        populo Romano L. Scipio. Sed et Cyrum et Scipionem consuetudine credamus
                        profecisse.</seg>
                    <seg
                        n="109"
                        type="section">Cineas Pyrrhi legatus postero die, quam ingressus Romam
                        fuerat, et equestrem ordinem et senatum propriis nominibus salutauit. Rex
                        Ponticus Mithridates duabus et uiginti gentibus, quibus imperitabat, sine
                        interprete iura dixit. Memoriam et arte fieri palam factum est, sicut
                        Metrodorus philosophus, qui temporibus Diogenis cynici fuit, in tantum se
                        meditatione assidua prouexit, ut a multis simul dicta non modo sensuum, sed
                        etiam uerborum ordinibus detineret.</seg>
                    <seg
                        n="110"
                        type="section">Nihil tamen in homine aut metu aut casu aut morbo facilius
                        intercipi saepe perspectum est. Qui lapide ictus fuerat accepimus oblitum
                        litterarum, Messalam certe Coruinum post aegritudinem, quam pertulerat
                        percussum proprii nominis obliuione, quamlibet alias ei sensus
                        uigeret.</seg>
                    <seg
                        n="111"
                        type="section">Memoriam metus perimit; inuicem uocis interdum est
                        incitamentum, quam non solum acuit, sed etiam si numquam fuerit
                        extorquet.</seg>
                    <seg
                        n="112"
                        type="section">Denique cum olympiade octaua et quinquagesima uictor Cyrus
                        intrasset Sardes Asiae oppidum, ubi tunc Croesus latebat, Atys filius regis,
                        mutus ad id usque temporis, in uocem erupit ui timoris; exclamasse enim
                        dicitur: parce patri meo, Cyre, et hominem te esse uel casibus disce
                        nostris. </seg>
                </p>
                <p>
                    <seg
                        n="113"
                        type="section">Tractare de moribus superest, quorum excellentia maxime in
                        duobus enituit. Cato princeps Porciae gentis, senator optimus, orator
                        optimus, optimus imperator, causam tamen quadragies et quater dixit,
                        diuersis odiorum simultatibus adpetitus, [semper absolutus].</seg>
                    <seg
                        n="114"
                        type="section">Vnde Scipionis Aemiliani laus propensior, qui praeter bona,
                        quibus Cato clarus fuit, etiam publico amore praecessit.</seg>
                    <seg
                        n="115"
                        type="section">Vir optimus Nasica Scipio iudicatus est non priuato tantum
                        testimonio, sed totius senatus sacramento; quippe quod inuentus dignior non
                        fuit, cui praecipuae religionis crederetur ministerium, cum oraculum moneret
                        arcessi sacra deum matris Pessinunte. </seg>
                </p>
                <p>
                    <seg
                        n="116"
                        type="section">Plurimi inter Romanos eloquentia floruerunt; sed hoc bonum
                        hereditarium numquam fuit nisi in familia Curionum, in qua tres serie
                        continua oratores fuere.</seg>
                    <seg
                        n="117"
                        type="section">Magnum hoc habitum est sane eo saeculo, quo facundiam
                        praecipue et humana et diuina mirata sunt. Quippe tunc percussores
                        Archilochi poetae Apollo prodidit, et latronum facinus deo arguente
                        detectum.</seg>
                    <seg
                        n="118"
                        type="section">Cumque Lysander Lacedaemonius Athenas obsideret, ubi
                        Sophoclis tragici inhumatum corpus iacebat, identidem Liber pater ducem
                        monuit per quietem, sepeliri delicias suas sineret;</seg>
                    <seg
                        n="119"
                        type="section">nec prius destitit, quam Lysander cognito qui obisset diem et
                        quid a numine posceretur, indutias bello daret, usque dum congruae supremis
                        talibus exequiae ducerentur.</seg>
                    <seg
                        n="120"
                        type="section">Pindarum lyricum e conuiuii loco, cui imminebat ruina, ne cum
                        ceteris interiret, forinsecus Castor et Pollux uocauerunt, inspectantibus
                        uniuersis; quo effectum, ut solus impendens periculum euaderet.</seg>
                    <seg
                        n="121"
                        type="section">Numerandus post deos Cn. Pompeius Magnus intraturus Posidonii
                        domum, clarissimi tunc sapientiae professoris, percuti ex more a lictore
                        fores uetuit, summissisque fascibus, quamlibet confecto Mithridatico bello
                        et Orientis uictor, sententia propria cessit ianuae litterarum.</seg>
                    <seg
                        n="122"
                        type="section">Africanus prior Q. Ennii statuam imponi sepulcro suo iussit.
                        Vticensis Cato unum ex tribunatu militum philosophum, alium ex Cypria
                        legatione Romam aduexit, professus plurimum se eo facto senatui et populo
                        contulisse, quamlibet proauus eius saepissime censuisset Graecos urbe
                        pellendos.</seg>
                    <seg
                        n="123"
                        type="section">Dionysius tyrannus uittatam nauem Platoni obuiam misit; ipse
                        cum albis quadrigis egredientem in litore occurrens honoratus est. Perfectam
                        prudentiam soli Socrati, oraculum Delphicum adiudicauit. </seg>
                </p>
                <p>
                    <seg
                        n="124"
                        type="section">Pietatis documentum nobilius quidem in Metellorum domo
                        effulsit, sed eminentissimum in plebeia puerpera reperitur. Humilis haec
                        atque ideo famae obscurioris cum ad patrem, qui supplicii causa claustris
                        poenalibus continebatur, aegre obtinuisset ingressum, exquisita saepius a
                        ianitoribus ne forte parenti cibum administraret, alere eum uberibus suis
                        deprehensa est;</seg>
                    <seg
                        n="125"
                        type="section">quae res et locum et factum consecrauit; nam qui morti
                        destinabatur, donatus filiae in memoriam tanti praeconii reseruatus est;
                        locus dicatus suo numini Pietatis sacellum est.</seg>
                    <seg
                        n="126"
                        type="section">Nauis a Phrygia gerula sacrorum, dum sequitur uittas
                        castitatis, contulit Claudiae principatum pudicitiae. At Sulpicia Paterculi
                        filia, M. Fuluii Flacci uxor, censura omnium matronarum e centum
                        probatissimis haud temere detecta est, quae simulacrum Veneris, ut Sibyllini
                        libri monebant, dedicaret. </seg>
                </p>
                <p>
                    <seg
                        n="127"
                        type="section">Quod attinet ad titulum felicitatis, necdum repertus est, qui
                        felix censeri iure debuerit; namque Cornelius Sulla dictus potius est quam
                        fuit felix. Solum certe beatum cortina Aglaum iudicauit, qui in angustissimo
                        Arcadiae angulo pauperis soli dominus numquam egressus paterni cespitis
                        terminos inuenitur. </seg>
                </p>
            </div>
            <div
                n="2"
                type="chapter">
                <p>
                    <seg
                        n="1"
                        type="section">De homine satis dictum habeo. Nunc, ut ad destinatum
                        reuertamur, ad locorum commemorationem stilus dirigendus est atque adeo
                        principaliter in Italiam, cuius decus iam in urbe contigimus.</seg>
                    <seg
                        n="2"
                        type="section">Sed Italia tanta cura ab omnibus dicta, praecipue M. Catone,
                        ut iam inueniri non sit, quod non ueterum auctorum praesumpserit diligentia,
                        largiter in laudem excellentis terrae materia suppetente, dum scriptores
                        praestantissimi reputant locorum salubritatem, caeli temperiem, ubertatem
                        soli, aprica collium, opaca nemorum, innoxios saltus, uitium olearumque
                        prouentus, nobilia pecuaria, tot amnes, lacus tantos, bifera uiolaria;</seg>
                    <seg
                        n="3"
                        type="section">inter haec Vesubium flagrantis animae spiritu uaporatum,
                        tepentes fontibus Baias, colonias tam frequentes, tam assiduam nouarum
                        urbium gratiam, tam clarum decus ueterum oppidorum, quae primum Aborigines
                        Aurunci Pelasgi Arcades Siculi, totius postremo Graeciae aduenae et in summa
                        uictores Romani condiderunt; ad haec laterum portuosa, orasque patentibus
                        gremiis commercio orbis adcommodatas. </seg>
                </p>
                <p>
                    <seg
                        n="4"
                        type="section">Verum ne prorsus intacta uideatur, in ea quae minus trita
                        sunt animum intendere haud absurdum uidetur et parcius depasta leuibus
                        uestigiis inuiare.</seg>
                    <seg
                        n="5"
                        type="section">Nam quis ignorat uel dicta uel condita a Iano Ianiculum, a
                        Saturno Latium atque Saturniam, a Danae Ardeam, a comitibus Herculis
                        Polyclen, ab ipso in Campania Pompeios, qua uictor ex Hispania pompam boum
                        duxerat?</seg>
                    <seg
                        n="6"
                        type="section">In Liguria quoque lapidarios campos, quod ibi eo dimicante
                        creduntur pluuisse saxa; regionem Ionicam ab Ione Aulochi filia, quam
                        procaciter insidentem uias Hercules ut ferunt interemit; Archippen a Marsya
                        rege Lydorum, quod hiatu terrae haustum dissolutum est in lacum
                        Fucinum;</seg>
                    <seg
                        n="7"
                        type="section">ab Iasone templum Iunonis Argiuae; a Pelopidis Pisas; a
                        Cleolao Minois filio Daunios; Iapygas ab Iapyge Daedali filio; Tyrrhenos a
                        Tyrrheno Lydiae rege; Coram a Dardano; Agyllam a Pelasgis, qui primi in
                        Latium litteras intulerunt; ab Haleso Argiuo Faliscam; a Falerio Argiuo
                        Falerios; Fescenninum quoque ab Argiuis; portum Parthenium a Phocaensibus;
                        Tibur, sicut Cato facit testimonium, a Catillo Arcade praefecto classis
                        Euandri; sicut Sextius, ab Argiua iuuentute.</seg>
                    <seg
                        n="8"
                        type="section">Catillus enim Amphiarai filius, post prodigialem patris apud
                        Thebas interitum, Oeclei aui iussu cum omni fetu uer sacrum missus tres
                        liberos in Italia procreauit, Tiburtum Coram Catillum, qui depulsis ex
                        oppido Siciliae ueteribus Sicanis a nomine Tiburti fratris natu maximi urbem
                        uocauerunt.</seg>
                    <seg
                        n="9"
                        type="section">Mox in Bruttiis ab Vlixe. extructum templum Mineruae. Insula
                        *Ligea appellata ab *eiecto ibi corpore Sirenis ita nominatae; Parthenope a
                        Parthenopae Sirenis sepulcro, quam Augustus postea Neapolim esse maluit;
                        Praeneste, ut Zenodotus, a Praeneste Vlixis nepote Latini filio; ut
                        Praenestini sonant libri, a Caeculo, quem iuxta ignes fortuitos inuenerunt,
                        ut fama est, Digoidiorum sorores.</seg>
                    <seg
                        n="10"
                        type="section">Notum est a Philoctete Petiliam constitutam, Arpos et
                        Beneuentum a Diomede, Patauium ab Antenore, Metapontum a Pyliis, Scylaceum
                        ab Atheniensibus, Sybarim a Troezeniis et a Sagari Aiacis Locrii filio,
                        Sallentinos a Lyctiis, Anconam a Siculis, Gabios a Galatio et Bio Siculis
                        fratribus, ab Heraclidis Tarentum, insulam Tempsam ab Ionibus, Paestum a
                        Dorensibus, a Myscello Achaeo Crotonam, Regium ab Chalcidensibus, Cauloniam
                        et Terinam a Crotoniensibus, a Nariciis Locros, Heretum a Graecis in honorem
                        Herae (sic enim Iunonem Graeci uocant), Ariciam ab Archilocho Siculo, unde
                        et nomen, ut Heminae placet, tractum.</seg>
                    <seg
                        n="11"
                        type="section">Hoc in loco Orestes oraculo monitus simulacrum Scythicae
                        Dianae, quod de Taurica extulerat, prius quam Argos peteret consecrauit. A
                        Zanclensibus Metaurum locatum, a Locrensibus Metapontum quod nunc Vibo
                        dicitur, Bocchus absoluit. Gallorum ueterum propaginem Vmbros esse M.
                        Antonius refert; hos eosdem, quod tempore aquosae cladis imbribus
                        superfuerint, Vmbrios Graece nominatos.</seg>
                    <seg
                        n="12"
                        type="section">Liciniano placet a Messapo Graeco Messapiae datam originem,
                        uersam postmodum in nomen Calabriae, quam in exordio Oenotri frater
                        Peucetius Peucetiam nominauerat.</seg>
                    <seg
                        n="13"
                        type="section">A gubernatore Aeneae appellatum Palinurum, a tubicine
                        Misenum, a consobrina *Leucosiam insulam inter omnes perspicue conuenit; a
                        nutrice Caietam, ab uxore Lauinium, quod post Troiae excidium, sicuti
                        Cosconius perhibet, quarto anno extructum est. </seg>
                </p>
                <p>
                    <seg
                        n="14"
                        type="section">Nec omissum sit Aenean aestate ab Ilio capto secunda Italicis
                        litoribus adpulsum, ut Hemina tradit, sociis non amplius sescentis, in agro
                        Laurenti posuisse castra; ubi dum simulacrum, quod secum ex Sicilia
                        aduexerat, dedicat Veneri matri quae Frutis dicitur, a Diomede Palladium
                        suscepit, tribusque mox annis cum Latino regnat socia potestate, quingentis
                        iugeribus ab eo acceptis;</seg>
                    <seg
                        n="15"
                        type="section">quo defuncto summam biennio adeptus apud Numicium parere
                        desiit anno septimo. Patris Indigetis ei nomen datum.</seg>
                    <seg
                        n="16"
                        type="section">Deinde constituta ab Ascanio longa Alba, Fidenae, Aricia;
                        Nola a Tyriis, ab Euboensibus Cumae. Ibidem Sibyllae sacellum est, sed eius
                        quae rebus Romanis quinquagesima olympiade interfuit cuiusque librum ad
                        Cornelium usque Sullam pontifices nostri consulebant;</seg>
                    <seg
                        n="17"
                        type="section">tunc enim una cum Capitolio igni absumptus est; nam priores
                        duo, Tarquinio Superbo parcius pretium offerente quam postulabatur, ipsa
                        exusserat. Huius sepulcrum in Sicilia adhuc manet.</seg>
                    <seg
                        n="18"
                        type="section">Delphicam autem Sibyllam ante Troiana bella uaticinatam
                        Bocchus autumat, cuius plurimos uersus operi suo Homerum inseruisse
                        manifestat. Hanc Herophilen Erythraea annis aliquot intercedentibus insecuta
                        est Sibyllaque appellata est de scientiae parilitate, quae inter alia
                        magnifica Lesbios amissuros imperium maris multo ante praemonuit quam id
                        accideret. Ita Cumanam tertio fuisse post has loco ipsa aeui series probat.
                    </seg>
                </p>
                <p>
                    <seg
                        n="19"
                        type="section">Ergo Italia, in qua Latium antiquum antea a Tiberis ostiis ad
                        usque Lirim amnem pertinebat, uniuersa consurgit a iugis Alpium, porrecta ad
                        Reginum uerticem et litora Bruttiorum, quo in maria meridiem uersus
                        protenditur.</seg>
                    <seg
                        n="20"
                        type="section">Inde procedens paulatim se Appennini montis dorso attollit,
                        extenta inter Tuscum et Adriaticum, id est inter supernum mare et inferum,
                        similis querneo folio, scilicet proceritate amplior quam latitudine.</seg>
                    <seg
                        n="21"
                        type="section">Vbi longius abiit, in cornua duo scinditur, quorum alterum
                        Ionium spectat aequor, alterum Siculum; inter quas prominentias non uno
                        margine accessum insinuati freti recipit, sed linguis proiectis saepius ac
                        procurrentibus distinctum promunturiis pelagus accipit,</seg>
                    <seg
                        n="22"
                        type="section">ibi, ut obuia sparsim notemus, arces Tarentinae, Scylacea
                        regio cum Scyllaeo oppido et Crateide flumine Scyllae matre, ut uetustas
                        fabulata est, Regini saltus, Paestanae ualles, Sirenum saxa, amoenissimus
                        Campaniae tractus, Phlegraei campi, Circae domus Tarracina insula ante
                        circumflua inmenso mari, nunc aeuo nectente addita continenti diuersamque
                        fortunam a Reginis experta, quos fretum medium a Siculis ui abscidit,
                        Formiae etiam Laestrygonibus habitatae, multa praeterea pollentissimis
                        ingeniis edissertata, quae praeterire quam inferius exequi tutius duximus.
                    </seg>
                </p>
                <p>
                    <seg
                        n="23"
                        type="section">Verum Italiae longitudo, quae ab Augusta Praetoria per urbem
                        Capuamque porrigitur usque ad oppidum Regium, decies centena et uiginti
                        milia passuum colligit, latitudo ubi plurimum quadringenta decem, ubi
                        minimum centum triginta sex; artissima est ad portum quem Hannibalis castra
                        dicunt, neque enim excedit quadraginta milia; umbilicum, ut Varro tradit, in
                        agro Reatino habet. At in solidum spatium circuitus uniuersi uicies *centena
                        quadraginta nouem sunt.</seg>
                    <seg
                        n="24"
                        type="section">In quo ambitu aduersa Locrensium fronte ortus a Gadibus
                        finitur Europae sinus primus; nam secundus a Lacinio auspicatus in
                        Acroceraunio metas habet. </seg>
                </p>
                <p>
                    <seg
                        n="25"
                        type="section">Ad haec Italia Pado clara est, quem mons Vesulus
                        superantissimus inter iuga Alpium gremio suo fundit, uisendo fonte in
                        Ligurum finibus, unde se primum Padus proruit summersusque cuniculo rursus
                        in agro Vibonensi extollitur, nulli amnium inferior claritate, a Graecis
                        dictus Eridanus. Intumescit ex ortu canis tabefactis niuibus et liquentibus
                        brumae pruinis auctusque aquarum accessione triginta flumina in Adriaticum
                        defert mare. </seg>
                </p>
                <p>
                    <seg
                        n="26"
                        type="section">Memorabilibus inclutum et insigniter per omnium uulgatum ora,
                        quod perpaucae familiae sunt in agro Faliscorum quos Hirpos uocant. Hi
                        sacrificium annuum ad Soractis montem Apollini faciunt; ad operantes
                        gesticulationibus religiosis impune exultant ardentibus lignorum struibus,
                        in honorem diuinae rei flammis parentibus. Cuius deuotionis mysterium
                        munificentia senatus honorata Hirpis perpetuo consulto omnium munerum
                        uacationem dedit. </seg>
                </p>
                <p>
                    <seg
                        n="27"
                        type="section">Gentem Marsorum serpentibus inlaesam esse nihil mirum; a
                        Circae filio genus ducunt et de auita potentia deberi sibi sciunt seruitium
                        uenenorum; ideo uenena contemnunt.</seg>
                    <seg
                        n="28"
                        type="section">C. Coelius Aeetae tres filias dicit Angitiam Medeam Circen;
                        Circen Circeios insedisse montes, carminum maleficiis uarias imaginum facies
                        mentientem;</seg>
                    <seg
                        n="29"
                        type="section">Angitiam uicina Fucino occupauisse ibique salubri scientia
                        aduersus morbos resistentem, cum dedisset homines uiuere, deam
                        habitam;</seg>
                    <seg
                        n="30"
                        type="section">Medeam ab Iasone Buthroti sepultam filiumque eius Marsis
                        imperasse. </seg>
                </p>
                <p>
                    <seg
                        n="31"
                        type="section">Sed quamuis Italia habeat hoc praesidium familiare, a
                        serpentibus non penitus libera est.</seg>
                    <seg
                        n="32"
                        type="section">Denique Amunclas, quas Amyclas ante Graeci condiderant,
                        serpentes fugauere. Illic frequens uipera insanabili morsu; breuior haec
                        ceteris quas in aliis aduertimus orbis partibus ac propterea, dum despectui
                        est, facilius nocet.</seg>
                    <seg
                        n="33"
                        type="section">Calabria chersydris frequentissima et boas gignit, quem
                        anguem ad inmensam molem ferunt conualescere. Captat primo greges bubulos et
                        quae plurimo lacte rigua bos est, eius se uberibus innectit, suctuque
                        continuo saginata longo in saeculo ita fellebri satietate ultimo
                        extuberatur, ut obsistere magnitudini eius nulla uis queat, postremo
                        depopulatis animantibus regiones quas obsederit cogit ad uastitatem.</seg>
                    <seg
                        n="34"
                        type="section">Diuo Claudio principe, ubi Vaticanus ager est, in aluo
                        occisae boae spectatus est solidus infans. </seg>
                </p>
                <p>
                    <seg
                        n="35"
                        type="section">Italia lupos habet quod cum ceteris simile non sit, homo quem
                        prius uiderit conticescit, et anticipatus obtutu nocentis, licet clamandi
                        uotum habeat, non habet uocis ministerium.</seg>
                    <seg
                        n="36"
                        type="section">Sciens de lupis praetereo multa: spectatissimum illud est.
                        Caudae animalis huius uillus amatorius inest perexiguus, quem spontiuo damno
                        abicit, cum capi metuit; nec habet potentiam, nisi uiuenti detrahatur.
                        Coeunt lupi toto anno non amplius dies duodecim. Vescuntur in fame
                        terram.</seg>
                    <seg
                        n="37"
                        type="section">At hi quos ceruarios dicimus, quamuis post longa ieiunia
                        repertas aegre carnes mandere coeperint, ubi quid casu respiciant
                        obliuiscuntur, et inmemores praesentis copiae eunt quaesitum quam
                        reliquerint satietatem. </seg>
                </p>
                <p>
                    <seg
                        n="38"
                        type="section">In hoc animalium genere numerantur et lynces, quarum urinas
                        coire in duritiem pretiosi calculi fatentur qui naturas lapidum exquisitius
                        sunt persecuti. Istud etiam ipsas lynces persentiscere hoc documento
                        probatur, quod egestum liquorem ilico harenarum tumulis quantum ualent
                        contegunt, inuidia scilicet ne talis egeries transeat in nostrum usum.</seg>
                    <seg
                        n="39"
                        type="section">Vt Theophrastus perhibet. lapidi isti ad sucinum color est,
                        pariter spiritu adtrahit propinquantia, dolores renum placat, medetur regio
                        morbo, lyncurium Graece dicitur. </seg>
                </p>
                <p>
                    <seg
                        n="40"
                        type="section">Cicadae apud Reginos mutae, nec usquam *alibi; quod silentium
                        miraculo est, nec inmerito, cum uicinae quae sunt Locrensium ultra ceteras
                        sonent. Causas Granius tradit, cum obmurmurarent illic Herculi quiescenti,
                        deum iussisse ne streperent; itaque ex eo coeptum silentium permanere.
                    </seg>
                </p>
                <p>
                    <seg
                        n="41"
                        type="section">Ligusticum mare frutices procreat, qui quantisper fuerint in
                        aquarum profundis, fluxi sunt tactu prope carnulento; deinde ubi in supera
                        tolluntur natalibus derogati saxis lapides fiunt; nec solum qualitas illis
                        sed et color uertitur; nam puniceo protinus erubescunt. Ramuli sunt, quales
                        arboris uisimus, ad semipedem frequentius longi; rarum est pedaneos
                        deprehendi. Excluduntur ex illis multa gestamina.</seg>
                    <seg
                        n="42"
                        type="section">Habet enim, ut Zoroastres ait, materia haec quandam
                        potestatem, ac propterea quidquid inde sit, ducitur inter salutaria.</seg>
                    <seg
                        n="43"
                        type="section">Curallium alias dicunt: nam Metrodorus gorgiam nominat. Idem
                        quod resistat typhonibus et fulminibus adfirmat. Eruitur gemma in parte
                        Lucaniae facie adeo iucunda, ut languentes intrinsecus stellas et sub nubilo
                        renidentes perfundat color croceus. Ea quoniam in litore Syrtium inuenta
                        primum est, Syrtitis uocatur.</seg>
                    <seg
                        n="44"
                        type="section">Est et Veientana a loco dicta, cui nigricolor facies propria,
                        quam ad gratiam uarietatis limites albi intersecant notis candicantibus.
                    </seg>
                </p>
                <p>
                    <seg
                        n="45"
                        type="section">Insula quae Apuliae oram uidet tumulo ac delubro Diomedis
                        insignis est et Diomedeas aues sola nutrit; nam hoc genus alitis praeterquam
                        ibi nusquam gentium est, idque solum poterat memorabile iudicari, nisi
                        accederent non omittenda. Forma illis paene quae fulicis, color candidus,
                        ignei oculi, ora dentata;</seg>
                    <seg
                        n="46"
                        type="section">congreges uolitant nec sine ratione pergendi; duces duo sunt,
                        qui regunt cursum: alter agmen anteit alter insequitur; ille ut ductu certum
                        iter dirigat, hic ut instantia urgeat tarditatem. Haec in meantibus
                        disciplina est.</seg>
                    <seg
                        n="47"
                        type="section">Cum fetificum adest tempus, rostro scrobes excauant, deinde
                        surculis inuersum superpositis imitantur texta cratium; sic contegunt
                        subtercauata et ne operimenta *si desint, forte lignorum cassa uenti
                        auferant, hanc struicem premunt terra quam egesserant cum puteos
                        excitarent.</seg>
                    <seg
                        n="48"
                        type="section">Sic nidos moliuntur bifori accessu, nec fortuitu, adeo ut ad
                        plagas caeli metentur exitus uel ingressus; aditus qui dimittit, ad pastus
                        in ortum destinatur, qui excipit reuertentes uersus occasui est, ut lux et
                        morantes excitet et receptui non denegetur. Leuaturae aluum aduersis
                        flatibus subuolant, quibus proluuies longius auferatur. Iudicant inter
                        aduenas:</seg>
                    <seg
                        n="49"
                        type="section">qui Graecus est propius accedunt et quantum intellegi datur
                        ut ciuem blandius adulantur, si quis erit gentis alterius, inuolant et
                        inpugnant. Aedem sacram omni die celebrant studio eiusmodi: aquis imbuunt
                        plumas alisque inpendio madefactis confluunt rorulentae; ita aedem excusso
                        umore purificant; tunc pinnulis superplaudunt, inde disceditur quasi peracta
                        religione.</seg>
                    <seg
                        n="50"
                        type="section">Ob hoc ferunt Diomedis socios aues factos. Sane ante aduentum
                        Aetoli ducis nomen Diomedeae non habebant, inde sic dictae. </seg>
                </p>
                <p>
                    <seg
                        n="51"
                        type="section">Italicus excursus per Liburnos, quae gens Asiatica est,
                        procedit in Dalmatiae pedem, Dalmatia in limitem Illyricum, in quo sinu
                        Dardani sedes habent, homines ex Troiana prosapia in mores barbaros
                        efferati.</seg>
                    <seg
                        n="52"
                        type="section">At ex altera parte per Ligurum oram in Narbonensem prouinciam
                        pergit, in qua Phocaenses quondam fugati Persarum aduentu Massiliam urbem
                        olympiade quadragesima quinta condiderunt.</seg>
                    <seg
                        n="53"
                        type="section">Et C. Marius bello Cimbrico factis manu fossis inuitauit
                        mare, perniciosamque feruentis Rodani nauigationem temperauit; qui amnis
                        praecipitatus Alpibus primo per Heluetios ruit, occursantium aquarum agmina
                        secum trahens, auctuque magno ipso quod inuadit freto turbulentior, nisi
                        quod fretum uentis excitatur, Rodanus saeuit et cum serenum est, atque ideo
                        inter tres Europae maximos fluuios et hunc computant.</seg>
                    <seg
                        n="54"
                        type="section">Aquae quoque Sextiae illic obclaruerunt, quondam hiberna
                        consulis, postea excultae moenibus; quarum calor olim acrior exhalatus per
                        tempora euaporauit nec iam par est famae prioris. Si Graecias cogitemus,
                        praestat respicere litus Tarentinum; unde a promunturio, quod Acran Iapygiam
                        uocant, Achaiam destinantibus citissima nauigatio est. </seg>
                </p>
            </div>
            <div
                n="3"
                type="chapter">
                <p>
                    <seg
                        n="1"
                        type="section">Flectendus hinc stilus est: terrarum uocant aliae, et longum
                        est, ut moratim insularum omnium oras legamus, quascumque promunturia
                        Italica prospectant; quamuis sparsae recessibus amoenissimis et quodam
                        naturae quasi spectaculo expositae non erant omittendae;</seg>
                    <seg
                        n="2"
                        type="section">sed quantum residendum est, si dilatis quae praecipua sunt
                        per quandam desidiam, aut Pandateriam aut Prochytam dicamus, aut ferri Iluam
                        feracem, aut Caprariam quam Graeci Aegilon dicunt, aut Planasiam de facie
                        supinati sic uocatam, uel Columbariam auium hoc nominis matrem, uel
                        Ithacesiam Vlixis speculam, uel Aenariam, Inarimen Homero nominatam,
                        aliasque laetas non secus. Inter quas Corsicam plurimi in dicendo latius
                        circumuecti plenissima narrandi absoluerunt diligentia, nihilque omissum
                        quod retractanti non sit superuacuum:</seg>
                    <seg
                        n="3"
                        type="section">ut exordium incolis Ligures dederint, ut oppida extructa
                        sint, ut colonias ibi deduxerint Marius et Sulla, ut ipsam Ligustici sinus
                        aequor adluat. Sed haec facessant. </seg>
                </p>
                <p>
                    <seg
                        n="4"
                        type="section">Verum ager Corsicanus, quod in eo agro unicum est, solus edit
                        quem catochiten uocant lapidem fatu dignissimum. Maior est ceteris qui ad
                        ornatum destinantur nec tam gemma quam cautes. Idem inpositas manus detinet,
                        ita se iunctis corporibus adnectens ut cum ipso haereant quibus tangitur;
                        *sic ei inest uelut de glutino lentiore nescio quid par atque gummi.</seg>
                    <seg
                        n="5"
                        type="section">Accipimus Democritum Abderiten ostentatione scrupuli huius
                        frequenter usum ad probandam occultam naturae potentiam in certaminibus quae
                        contra magos habuit. </seg>
                </p>
            </div>
            <div
                n="4"
                type="chapter">
                <p>
                    <seg
                        n="1"
                        type="section">Sardinia quoque, quam apud Timaeum Sandaliotin legimus,
                        Ichnusam apud Crispum, in quo mari sita sit, quos incolarum auctores habeat,
                        satis celebre est. Nihil ergo attinet dicere [ut] Sardus Hercule, Norax
                        Mercurio procreati cum alter a Libya, alter ab usque Tartesso Hispaniae in
                        hosce fines permeauissent, a Sardo terrae, a Norace Norae oppido nomen
                        datum,</seg>
                    <seg
                        n="2"
                        type="section">mox Aristaeum regnando his proximum in urbe Caralis, quam
                        condiderat ipse coniuncto populo utriusque sanguinis, seiuges usque ad se
                        gentes ad unum morem coniugasse, imperium ex insolentia nihil aspernatas.
                        Sed ut haec et Iolaum, qui ad id locorum agros ibi insedit, praeterea et
                        Ilienses et Locrenses transeamus, Sardinia est quidem absque
                        serpentibus.</seg>
                    <seg
                        n="3"
                        type="section">Sed quod aliis locis serpens, hoc solifuga Sardis agris,
                        animal *perexiguum aranei forma, solifuga dicta quod diem fugiat. In
                        metallis argentariis plurima est, nam solum illud argenti diues est;
                        occultim reptat et per inprudentiam supersedentibus pestem facit.</seg>
                    <seg
                        n="4"
                        type="section">Huic incommodo accedit et herba Sardonia, quae in defluuiis
                        fontaneis prouenit iusto largius. Ea si edulio fuerit nescientibus, neruos
                        contrahit, diducit rictu ora, ut qui mortem oppetunt intereant facie
                        ridentium. </seg>
                </p>
                <p>
                    <seg
                        n="5"
                        type="section">Contra quidquid aquarum est uarie commodis seruit. Stagna
                        pisculentissima. Hibernae pluuiae in aestiuam penuriam reseruantur, nam homo
                        Sardus opem plurimam de imbrido caelo habet: hoc collectaneum depascitur, ut
                        sufficiat usui ubi defecerint scaturrigines.</seg>
                    <seg
                        n="6"
                        type="section">Fontes calidi et salubres aliquot locis efferuescunt, qui
                        medelas afferunt aut solidant ossa fracta aut abolent a solifugis insertum
                        uenenum aut etiam ocularias dissipant aegritudines.</seg>
                    <seg
                        n="7"
                        type="section">Sed qui oculis medentur, et coarguendis ualent furibus; nam
                        quisquis sacramento raptum negat, lumina aquis adtrectat; ubi periurium non
                        est, cernit clarius, si perfidia abnuit, detegitur facinus caecitate, et
                        captus oculis admissum fatetur. </seg>
                </p>
            </div>
            <div
                n="5"
                type="chapter">
                <p>
                    <seg
                        n="1"
                        type="section">Si respiciamus ad ordinem temporum uel locorum, post
                        Sardiniam res uocant Siculae. Primo quod utraque insula in Romanum
                        arbitratum redacta iisdem temporibus facta prouincia est, cum eodem anno
                        Sardiniam M. Valerius, alteram C. Flaminius praetor sortiti sint. Adde quod
                        freto Siculo excipitur nomen Sardi maris. </seg>
                </p>
                <p>
                    <seg
                        n="2"
                        type="section">Ergo Sicilia, quod cum primis adsignandum est, diffusis
                        prominentibus triquetra specie figuratur. Pachynus aspectus in Peloponnesum
                        et meridianam plagam dirigit, Pelorias aduersa uespero Italiam uidet,
                        Lilybaeum in Africam extenditur. Inter quae Pelorias praestat laudata unico
                        soli temperamento, quod neque umido in lutum madefiat neque fatiscat in
                        puluerem siccitate.</seg>
                    <seg
                        n="3"
                        type="section">Ea ubi introrsum recedit et in latitudinem panditur, tres
                        lacus optinet, quorum unus quod piscium copiosus est, non equidem ad
                        miraculum duxerim. Sed quod ei proximans condensus arbustis inter
                        uirgultorum opaca feras nutriat et admissis uenantibus per terrenos
                        tramites, quibus pedestres accessus excipit, duplicem piscandi uenandique
                        praebeat uoluptatem, numeratur inter eximia.</seg>
                    <seg
                        n="4"
                        type="section">Tertium ara sacrum adprobat, quae in medio sita breuia
                        diuidit a profundis. Qua ad eam pergitur, aqua crurum tenus peruenit; quod
                        ultra est, nec explorari licet nec attingi et si fiat, qui id sit ausus malo
                        plectitur quantamque sui partem ingurgitauerit, tantam perditum it. Ferunt
                        quendam in haec alta quam longissimam poterat iecisse lineam, eam ut
                        recuperaret dum merso brachio nisum adiuuat, cadauer manum factam. </seg>
                </p>
                <p>
                    <seg
                        n="5"
                        type="section"> Peloritana ora habitatur colonia Tauromenia, quam prisci
                        Naxum uocabant, oppido Messana Italiae Regio opposita. Quod Regium a
                        dehiscendi argumento <foreign>Rhegion</foreign> Graeci dictitabant.</seg>
                    <seg
                        n="6"
                        type="section">Pachyno multa thynnorum inest copia ac propterea semper
                        captura larga.</seg>
                    <seg
                        n="7"
                        type="section">Lilybitano Lilybaeum oppidum decus est Sibyllae sepulcro.
                        Sicaniae diu ante Troiana bella Sicanus rex nomen dedit, aduectus cum
                        amplissima Hiberorum manu, post Siculus Neptuni filius.</seg>
                    <seg
                        n="8"
                        type="section">In hanc plurimi Corinthiorum Argiuorum Iliensium Doriensium
                        Cretensium confluxerunt, inter quos et Daedalus fabricae artis magister.
                        Principem urbium Syracusas habet, in qua etiam cum hiberno conduntur serena,
                        nullo non die sol est. Adde quod Arethusa fons in hac urbe est. </seg>
                </p>
                <p>
                    <seg
                        n="9"
                        type="section">Eminet montibus Aetna et Eryce. Vulcano Aetna sacer est, Eryx
                        Veneri. In Aetnae uertice hiatus duo sunt, crateres nominati, per quos
                        eructatus erumpit uapor, praemisso prius fremitu, qui per aestuantes
                        cauernarum latebras longo mugitu intra terrae uiscera diuoluitur, nec ante
                        se flammarum globi attollunt quam interni strepitus antecedant.</seg>
                    <seg
                        n="10"
                        type="section">[Mirum hoc est: nec illud minus quod in illa feruentis
                        naturae peruicacia mixtas ignibus niues praefert, et licet uastis exundet
                        incendiis, apicis canitie perpetua brumalem detinet faciem.</seg>
                    <seg
                        n="11"
                        type="section">Ita inuicta in utroque uiolentia nec calor frigore mitigatur
                        nec frigus calore dissoluitur.]</seg>
                    <seg
                        n="12"
                        type="section">Laudant alios montes duos Nebroden et Neptunium. E Neptunio
                        specula est in pelagus Tuscum et Adriaticum. Nebroden dammae et hinnulei
                        gregatim peruagantur: inde Nebrodes. </seg>
                </p>
                <p>
                    <seg
                        n="13"
                        type="section">Quidquid Sicilia gignit siue soli siue hominis ingenio,
                        proximum est his quae optima iudicantur, nisi quod fetu terrae Centuripino
                        croco uincitur. Hic primum inuenta comoedia; hic et cauillatio mimica in
                        scaena stetit; hinc domo Archimedes qui iuxta siderum disciplinam
                        machinarius commentor fuit;</seg>
                    <seg
                        n="14"
                        type="section">hinc Lais illa quae eligere patriam maluit quam fateri.
                        Gentem Cyclopum testantur uasti specus; Laestrygonum sedes adhuc sic
                        uocantur. Ceres inde magistra sationis fructuariae. Hic ibidem campus
                        Hennensis in floribus semper et omni uernus die;</seg>
                    <seg
                        n="15"
                        type="section">quem propter est demersum foramen, qua Ditem patrem ad raptus
                        Liberae exeuntem fama est lucem hausum. Inter Catinam et Syracusas certamen
                        est de inlustrium fratrum memoria, quorum nomina sibi diuersae partes
                        adoptant: si Catinenses audiamus, Anapius fuit et Amphinomus; si quod malunt
                        Syracusae, Emantiam putabimus et Critonem; Catinensis tamen regio causam
                        dedit facto. In quam se cum Aetnae incendia protulissent, iuuenes duo
                        sublatos parentes euexerunt inter flammas inlaesi ignibus. Horum memoriam
                        ita posteritas munerata est, ut sepulcri locus nominaretur campus piorum.
                    </seg>
                </p>
                <p>
                    <seg
                        n="16"
                        type="section">De Arethusa et Alpheo uerum est hactenus, quod conueniunt
                        fons et amnis. Fluminum miracula abunde uaria sunt. Dianam qui ad Camerinam
                        fluit si habitus inpudice hauserit, non coibunt in corpus unum latex uineus
                        et latex aquae.</seg>
                    <seg
                        n="17"
                        type="section">Apud Segestanos Helbesus in medio flumine subita
                        exaestuatione feruet. Acidem, quamuis dimissum Aetna nullus frigore
                        anteuertit. Himeraeum caelestes mutant plagae; amarus denique est, dum in
                        aquilonem fluit, dulcis ubi ad meridiem flectitur. </seg>
                </p>
                <p>
                    <seg
                        n="18"
                        type="section">Quanta in aquis, tanta nouitas in salinis. Salem Agrigentinum
                        si igni iunxeris, dissoluitur ustione; cui si liquor aquae proximauerit,
                        crepitat ueluti torreatur. Purpureum Aetna mittit, in Pachyno translucidus
                        inuenitur.</seg>
                    <seg
                        n="19"
                        type="section">Cetera salinarum metalla, quae sunt aut Agrigento aut
                        Centuripis proximantia, funguntur cautium ministerio; nam illinc excuduntur
                        signa ad facies hominum uel deorum. Thermitanis locis insula est harundinum
                        ferax: hae accommodatissimae sunt in omnem sonum tibiarum, seu praecentorias
                        facias, quarum locus est ad puluinaria praecinendi, siue uascas quae
                        foraminum numeris praecentorias antecedunt, seu puellatorias quibus a sono
                        clariore uocamen datur, siue gingrinas quae breuiores licet subtilioribus
                        tamen modis insonant, aut miluinas quae in accentus exeunt acutissimos, aut
                        Lydias quas et turarias dicunt, uel Corinthias uel Aegyptias aliasue a
                        musicis per diuersas officiorum et nominum species separatas. </seg>
                </p>
                <p>
                    <seg
                        n="20"
                        type="section">In Halesina regione fons alias quietus et tranquillus cum
                        siletur, si insonent tibiae, exultabundus ad cantus eleuatur, et quasi
                        miretur uocis dulcedinem, ultra margines intumescit.</seg>
                    <seg
                        n="21"
                        type="section">Gelonium stagnum taetro odore abigit proximantes. Ibi et
                        fontes duo, alter de quo si sterilis sumpserit fecundatur, alter quem si
                        fecunda hauserit uertitur in sterilitatem.</seg>
                    <seg
                        n="22"
                        type="section">Stagnum Petrensium serpentibus noxium est, homini salutare.
                        In lacu Agrigentino oleum supernatat; hoc pingue haeret harundinum comis de
                        assiduo uolutabro, e quarum capillamentis legitur unguentum medicum contra
                        armentarios morbos. </seg>
                </p>
                <p>
                    <seg
                        n="23"
                        type="section">Nec longe inde collis Vulcanius, in quo qui diuinae rei
                        operantur ligna uitea super aras struunt nec ignis adponitur in hanc
                        congeriem; cum prosicias intulerint, si adest deus, si sacrum probetur,
                        sarmenta licet uiridia sponte concipiunt et nullo inflagrante halitu ab ipso
                        numine fit accendium.</seg>
                    <seg
                        n="24"
                        type="section">Ibi epulantes adludit flamma, quae flexuosis excessibus
                        uagabunda quem contigerit non adurit nec aliud est quam imago nuntia
                        perfecti rite uoti. Idem ager Agrigentinus eructat limosas scaturrigines et
                        ut uenae fontium sufficiunt riuis subministrandis, ita in hac Siciliae parte
                        solo numquam deficiente aeterna reiectatione terram terra euomit. </seg>
                </p>
                <p>
                    <seg
                        n="25"
                        type="section">Achaten lapidem Sicilia primum dedit in Achatae fluminis
                        ripis repertum, non uilem, cum ibi tantum inueniretur, quippe
                        interscribentes eum uenae naturalibus sic notant formis, ut cum optimus est
                        uarias praeferat rerum imagines. Vnde anulus Pyrrhi regis, qui aduersus
                        Romanos bella gessit, non ignobilis famae fuit, cuius gemma achates erat, in
                        quo nouem Musae cum insignibus suis singulae et Apollo tenens citharam
                        uidebantur, non inpressis figuris sed ingenitis. Nunc diuersis locis
                        paret.</seg>
                    <seg
                        n="26"
                        type="section">Dat Creta quem curalliachaten uocant curallio similem, sed
                        inlitum guttis auro micantibus et scorpionum ictibus resistentem. Dat India
                        reddentem nunc nemorum nunc animalium facies, quem uidisse oculis fauet
                        quique intra os receptus sedat sitim.</seg>
                    <seg
                        n="27"
                        type="section">Sunt et qui usti redolent myrrhae odorem: haemachates
                        sanguineis maculis inrubescit; sed qui maxime probantur uitream habent
                        perspicuitatem, ut Cyprius: nam qui sunt facie cerea abundantes triuialiter
                        negleguntur. Omnis ambitus huius insulae clauditur stadiorum tribus milibus.
                    </seg>
                </p>
            </div>
            <div
                n="6"
                type="chapter">
                <p>
                    <seg
                        n="1"
                        type="section">In freto Siculo Hephaestiae insulae uiginti quinque milibus
                        passuum ab Italia absunt. Itali Vulcanias uocant, nam et ipsa natura soli
                        ignea: per occulta commercia aut mutuantur Aetnae incendia aut
                        subministrant. Hic dicta sedes deo ignium. Numero septem sunt.</seg>
                    <seg
                        n="2"
                        type="section">Liparae nomen rex dedit Liparus, qui eam ante Aeolum rexit.
                        Alteram Hieran uocauerunt; ea praecipue Vulcano sacrata est et plurimum
                        colle eminentissimo nocte ardet.</seg>
                    <seg
                        n="3"
                        type="section">Strongyle tertia, Aeoli domus, uergitur ad exortus solis
                        minime angulosa, quae flammis liquidioribus differt a ceteris. Haec causa
                        efficit, quod ex eius fumo potissimum incolae persentiscunt quinam flatus in
                        triduo pertendant; quo factum, ut Aeolus rex uentorum crederetur. Ceteras
                        Didymen Eriphusam Phoenicusam Euonymon quoniam similes sunt dictas habemus.
                    </seg>
                </p>
            </div>
            <div
                n="7"
                type="chapter">
                <p>
                    <seg
                        n="1"
                        type="section">Tertius Europae sinus incipit a Cerauniis montibus, desinit
                        in Hellespontum. In eo apud Molossos, ubi Dodonaei Iouis templum, Talarus
                        mons est, circa radices nobilis centum fontibus, ut Theopompo placet.</seg>
                    <seg
                        n="2"
                        type="section">In Epiro fons est sacer, frigidus ultra omnes aquas et
                        spectatae diuersitatis, nam ardentem si in eo demergas facem, extinguit; si
                        procul ac sine igne ammoueas, suopte ingenio inflammat.</seg>
                    <seg
                        n="3"
                        type="section">Dodone Tmaro celsa est. Delphi Cephiso flumine, Castalio
                        fonte, Parnasi iugis celebres. Acarnania Aracyntho eminet. Hanc ab Aetolia
                        Pindus diuidit, qui Acheloum parit cum primis Graeciae amnibus praeditum
                        ueteri claritate; nec iniuria, cum inter calculos quibus ripae eius micant
                        inueniatur galactites,</seg>
                    <seg
                        n="4"
                        type="section">qui scrupulus ipse ater si teratur, reddit sucum album ad
                        lactis saporem. Feminis nutrientibus inligatus fecundat ubera, subnexus
                        paruulis largiusculos haustus facit saliuarum. Intra os receptus liquescit:
                        cum soluitur, tamen memoriae bonum perimit. Quem post Nilum Achelous dat nec
                        alter alius. </seg>
                </p>
                <p>
                    <seg
                        n="5"
                        type="section">Propter oppidum Patras Scioessa locus nouem collium opacitate
                        umbrosus et radiis solis ferme inuius nec aliam ob causam memorabilis.</seg>
                    <seg
                        n="6"
                        type="section">In Laconia spiraculum est Taenaron; est et Taenaron
                        promunturium aduersum Africae. In quo fanum Methymnaei Arionis, quem
                        delphine eo aduectum imago testis est aerea ad effigiem casus et ueri operis
                        expressa; praeterea tempus signatum: olympiade enim undetricesima, qua in
                        certamine Siculo idem Arion uictor scribitur, id ipsum gestum
                        probatur.</seg>
                    <seg
                        n="7"
                        type="section">Est et oppidum Taenaron nobili uetustate; praeterea aliquot
                        urbes, inter quas Leuctrae non obscurae iam pridem Lacedaemoniorum foedo
                        exitu;</seg>
                    <seg
                        n="8"
                        type="section">Amyclae silentio suo quondam pessum datae; Sparta insignis
                        cum Pollucis et Castoris templo tum etiam Othryadis inlustris uiri titulis;
                        Therapne unde primum cultus Dianae; Pitane quam Arcesilaus stoicus inde
                        ortus prudentiae suae merito in lucem extulit; Anthia et Cardamyle.</seg>
                    <seg
                        n="9"
                        type="section">Vbi quondam fuere Thyrae, nunc locus dicitur, in quo anno
                        septimo decimo regni Romuli inter Laconas et Argiuos memorabile fuit bellum.
                        Nam Taygeta mons et flumen Eurotas notiora sunt quam ut stilo egeant. </seg>
                </p>
                <p>
                    <seg
                        n="10"
                        type="section">Inachus Achaiae amnis Argolicum secat tractum, quem rex
                        Inachus a se nominauit, qui exordium Argiuae nobilitati primus dedit.
                        Epidauro decus est Aesculapii sacellum, cui incubantes aegritudinum remedia
                        capessunt de monitis somniorum.</seg>
                    <seg
                        n="11"
                        type="section">Pallanteum Arcadiae quod Palatio nostro per Euandrum Arcada
                        appellationem dederit, sat est admonere. In qua montes Cyllene et Lycaeus,
                        Maenalus etiam diis alumnis inclaruerunt; inter quos nec Erymanthus in
                        obscuro est. Inter flumina Erymanthus Erymantho monte demissus et Ladon ille
                        Herculis *pugna, hic *Pane clara sunt. </seg>
                </p>
                <p>
                    <seg
                        n="12"
                        type="section">Varro perhibet fontem in Arcadia esse cuius interimat
                        haustus. In eadem parte de auibus hoc solum est non indignum relatu, quod
                        cum aliis locis merula furua sit, circa Cyllenen candidissima est.</seg>
                    <seg
                        n="13"
                        type="section">Nec lapidem spreuerimus quem Arcadia mittit: asbesto nomen
                        est, ferri colore, qui accensus semel extingui nequitur. </seg>
                </p>
                <p>
                    <seg
                        n="14"
                        type="section">In Megarensium sinum Isthmos exit, ludis quinquennalibus et
                        delubro Neptuni inclitus; quos ludos eapropter institutos ferunt, quod
                        sinibus quinque Peloponnesi orae alluuntur, a septentrione Ionio, ab
                        occidente Siculo, a brumali *oriente Aegaeo, a solstitiali oriente Myrtoo, a
                        meridie Cretico. Hoc spectaculum per Cypselum tyrannum intermissum Corinthii
                        olympiade quadragesima nona sollemnitati pristinae reddiderunt.</seg>
                    <seg
                        n="15"
                        type="section">Ceterum Peloponneson a Pelope regnatam nomen indicio est. Ea
                        ut platani folium recessibus et prominentiis figurata diuortium facit inter
                        Ionium et Aegaeum mare, quattuor non amplius milibus dispescens utrumque
                        litus excursu tenui, quem Isthmon dicunt ob angustias. </seg>
                </p>
                <p>
                    <seg
                        n="16"
                        type="section">Hinc Hellas incipit, quam proprie ueram habent Graeciam. Quae
                        nunc Attice, Acte prius dicta; ibi Athenae. Cui urbi saxa Scironia propinqua
                        sunt, porrecta sex milibus passuum, ob honorem ultoris Thesei et memoriam
                        nobilis poenae sic nominata.</seg>
                    <seg
                        n="17"
                        type="section">Ex istis rupibus Ino se cum Palaemone filio in profunda
                        praecipitem iaculata auxit maris numina.</seg>
                    <seg
                        n="18"
                        type="section">Nec Atticos montes partitim tacebimus. Est Icarius, est et
                        *Brilessus, est Lycabettus et Aegialus; sed Hymetto meritissime ac iure
                        tribuitur principatus, quod adprime florulentus eximio mellis sapore et
                        externos omnes et suos uincit.</seg>
                    <seg
                        n="19"
                        type="section">Callirhoen stupent fontem, nec ideo Cruneson fontem alterum
                        nullae rei numerant. Atheniensibus iudicii locus Arios pagos. Marathon
                        campus factus memorabilis opinione proelii cruentissimi.</seg>
                    <seg
                        n="20"
                        type="section">Multae quidem insulae obiacent Atticae continenti, sed
                        suburbanae ferme sunt Salamis Sunium Ceos Coos, quae, ut Varro testis est,
                        suptilioris uestis amicula arte lanificae scientiae prima in ornatum
                        feminarum dedit. </seg>
                </p>
                <p>
                    <seg
                        n="21"
                        type="section">Boeotia Thebis enitet. Thebas condidit Amphion, non quod lyra
                        saxa duxerit, neque enim par est ita gestum uideri, sed quod adfatus
                        suauitate homines rupium incolas et incultis moribus rudes ad obsequii
                        ciuilis pellexerit disciplinam.</seg>
                    <seg
                        n="22"
                        type="section">Vrbs ista numinibus apud se ortis gloriatur, ut perhibent qui
                        sacris carminibus Herculem et Liberum celebrant. Apud Thebas Helicon lucus
                        est, Cithaeron saltus, amnis Ismenus, fontes Arethusa Oedipodia Psamathe
                        Dirce, sed ante alios Aganippe et Hippucrene;</seg>
                    <seg
                        n="23"
                        type="section">quos Cadmus litterarum primus repertor quoniam equestri
                        exploratione deprehendisset, dum rimatur quaenam insideret loca, incensa est
                        licentia poetarum, ut utrumque pariter disseminaretur, et quod aperti forent
                        alitis equi ungula, et quod poti inspirationem facerent litterariam.</seg>
                    <seg
                        n="24"
                        type="section">Euboea insula laterum obiectu efficit Aulidis portum,
                        saeculis traditum Graiae coniurationis memoria.</seg>
                    <seg
                        n="25"
                        type="section">Boeoti iidem sunt qui Leleges fuerunt; per quos defluens
                        Cephisos amnis se in maria condit.</seg>
                    <seg
                        n="26"
                        type="section">In hac continentia Opuntius sinus, Larisa oppidum, Delphi,
                        Ramne quoque, in qua Amphiarai fanum et Phidiacae signum Dianae. </seg>
                </p>
                <p>
                    <seg
                        n="27"
                        type="section">Varro opinatur duo in Boeotia esse flumina, natura licet
                        separi, miraculo tamen non discrepante: quorum alterum si ouillum pecus
                        debibat, pullum fieri coloris quod induerit, alterius haustu quaecumque
                        uellerum fusca sint in candidum uerti.</seg>
                    <seg
                        n="28"
                        type="section">Addit uideri ibi puteum pestilentem, cuius liquor mors est
                        haurientibus. Perdices sane cum ubique liberae sint ut aues uniuersae, in
                        Boeotia non sunt nec cum uolant sui iuris, sed in ipso aere quas transire
                        non audeant metas habent; inde ultra notatos iam terminos numquam exeunt nec
                        in Atticum solum transmeant.</seg>
                    <seg
                        n="29"
                        type="section">Hoc Boeotiis proprium: nam quae communia sunt omnibus,
                        generatim persequemur. Concinnantur a perdicibus nidi munitione sollerti;
                        spineis enim fruticibus receptus suos uestiunt, ut animalia quae infestant
                        arceantur asperis surculorum. Ouis stragulum puluis est, atque clanculo
                        reuertuntur, ne indicium loci conuersatio frequens faciat.</seg>
                    <seg
                        n="30"
                        type="section">Plerumque feminae transuehunt partus, ut mares fallant, qui
                        eos saepissime adfligunt inpatientius adulantes. Dimicantur circa conubium
                        uictosque credunt feminarum uice uenerem sustinere; ipsas libido sic agitat,
                        ut si uentus a masculis flauerit fiant praegnantes odore.</seg>
                    <seg
                        n="31"
                        type="section">Tunc si quis hominum ubi incubant propinquauit, egressae
                        matres uenientibus sese sponte offerunt et simulata debilitate uel pedum uel
                        alarum, quasi statim capi possint, gressus fingunt tardiores. Hoc mendacio
                        inlicitant obuios et eludunt, quoad prouecti longius a nidis
                        auocentur.</seg>
                    <seg
                        n="32"
                        type="section">Nec in pullis studium segnius ad cauendum: cum uisos se
                        persentiscunt, resupinati glebulas pedibus attollunt, quarum obtentu tam
                        callide proteguntur, ut lateant deprehensi. </seg>
                </p>
            </div>
            <div
                n="8"
                type="chapter">
                <p>
                    <seg
                        n="1"
                        type="section">Thessalia eadem est et Haemonia, quam Homerus Argos
                        *Pelasgicon nominat, ubi genitus est Hellen, a quo rege Hellenes nominati.
                        Huius a tergo Pieria ad Macedoniam protenditur, quae deuicta sub Macedonum
                        uenit iugum.</seg>
                    <seg
                        n="2"
                        type="section">Multa ibi oppida, multa flumina. De oppidis egregia sunt
                        Phthia, Larisa Thessala et Thebae, de amnibus Peneus, qui praeter Ossam
                        Olympumque decurrens collibus dextra laeuaque molliter curuis nemorosis
                        conuallibus Thessalica facit Tempe, undisque apertior Macedoniam ac
                        Magnesiam interluens in Thermaeum sinum decidit. </seg>
                </p>
                <p>
                    <seg
                        n="3"
                        type="section">Thessaliae sunt Pharsalici campi, in quibus ciuilium bellorum
                        detonuerunt procellae. Ac ne in montes notos eamus, Pindum et Othryn agitent
                        qui Lapitharum originem persequentur, Ossam quos Centaurorum stabulis
                        immorari iuuat.</seg>
                    <seg
                        n="4"
                        type="section">Pelium autem nuptiale conuiuium Thetidis atque Pelei in
                        tantum notitiae optulit, ut taceri de eo magis mirum sit.</seg>
                    <seg
                        n="5"
                        type="section">Nam Olympum ab Homero non per audaciam celebratum docent,
                        quae in eo uisitantur. Primum excellenti uertice tantus attollitur, ut summa
                        eius caelum accolae uocent.</seg>
                    <seg
                        n="6"
                        type="section">Ara est in cacumine Ioui dicata, cuius altaribus si qua de
                        extis inferuntur, nec difflantur uentosis spiritibus nec pluuiis diluuntur,
                        sed uoluente anno cuiusmodi relicta fuerint, eiusmodi reperiuntur; et
                        omnibus tempestatibus a corruptelis aurarum uindicatur quidquid ibi semel
                        est deo consecratum. </seg>
                </p>
                <p>
                    <seg
                        n="7"
                        type="section">In regione Magnesia Mothona oppidum est, quod cum obsideret
                        Philippus Macedonis Magni pater, damnatus est oculo iactu sagittae, quam
                        iecerat Aster oppidanus inscriptam suo nomine, loco uulneris, nomine quem
                        petebat. Populum istum callere arte sagittaria credere possumus uel de
                        Philocteta, quoniam Meliboea in hoc pede conputatur. Sed ne transeamus
                        praesidium poetarum. Fons Libethrius et ipse Magnesiae est. </seg>
                </p>
            </div>
            <div
                n="9"
                type="chapter">
                <p>
                    <seg
                        n="1"
                        type="section">Qui Edonii olim populi quaeque Mygdonia erat terra aut
                        Pierium solum uel Emathium, nunc omne uniformi uocabulo Macedonica res est,
                        et partitiones quae specialiter antea seiugabantur, Macedonum nomini
                        contributae factae sunt corpus unum. </seg>
                </p>
                <p>
                    <seg
                        n="2"
                        type="section">Igitur Macedoniam praecingit Thracius limes; meridiana
                        Thessaliae Epirotae tenent; a uesperali plaga Dardani sunt et Illyrii; qua
                        septemtrione tunditur Paeonia ac Pelagonia protegitur a Triballis. Montanis
                        excessibus aquilonio frigori obiecta.</seg>
                    <seg
                        n="3"
                        type="section">Inter ipsam et Thraciam Strymon amnis facit terminum, qui ab
                        Haemi iugis inrigat. Verum ut sileam aut Rhodopen Mygdonum montem aut Athon
                        classibus Persicis nauigatum continentique abscissum mille quingentorum
                        passuum longitudine, simul de auri uenis et argenti, quae optimae in agris
                        Macedonum et plurimae eruuntur, Orestidem dicam.</seg>
                    <seg
                        n="4"
                        type="section">Populi sunt qui ut Orestae dicerentur inde coeptum. Mycenis
                        profugus matricida cum abscessus longius destinasset, natum sibi in Emathia
                        paruulum de Hermiona, quam in omnes casus sociam adsciuerat, hic mandauerat
                        occulendum.</seg>
                    <seg
                        n="5"
                        type="section">Adoleuit puer in spiritum regii sanguinis, nomen patris sui
                        referens, occupatoque quidquid est quod procedit in Macedonicum sinum et
                        Adriaticum salum, terram cui imperitauerat Orestidem dixit.</seg>
                    <seg
                        n="6"
                        type="section">Admonet Phlegra, ubi antequam oppidum fieret rumor est
                        militiam mundi dimicatam cum gigantibus, ut penitus persequamur quantis
                        probationibus imperii indicia diuinae expeditionis in hoc saeculo
                        perseuerauerint.</seg>
                    <seg
                        n="7"
                        type="section">Illic si quando (ut accidit) nimbis torrentes excitantur et
                        aucta aquarum pondera ruptis obicibus ualentius se in campos ruunt, eluuione
                        ossa etiam nunc ferunt detegi ad instar quae sunt e corporibus humanis sed
                        modo grandiora, quae ob enormem magnitudinem monstrosi exercitus iactant
                        extitisse, idque adiuuatur argumento saxorum inmanium quibus oppugnandum
                        impetitum caelum crediderunt. </seg>
                </p>
                <p>
                    <seg
                        n="8"
                        type="section">Pergam ad residua quae in Thessaliam et Athamaniam
                        contendunt. Sunt enim arrectiora quam usquam proceritas montana attolli
                        ualet, nec est in terris omnibus quod merito ad istas eminentias comparetur,
                        quippe quas solas diluuialis inruptio cum uniuersa obduceret umido situ,
                        inaccessas reliquit.</seg>
                    <seg
                        n="9"
                        type="section">Durant uestigia non languidae fidei quibus apparet hos locos
                        superstites undosae tempestati fuisse; nam in latebrosis rupium cauaminibus
                        quae fluctuum confligiis tunc adesa sunt, reduuiae conchyliorum resederunt
                        et alia multa quae adfatim mari incito expuuntur, ita ut, sint licet facie
                        mediterranea, appareant tamen specie litorali. </seg>
                </p>
                <p>
                    <seg
                        n="10"
                        type="section">Nunc de incolis reddam. Emathius qui primus in Emathia
                        occepit principatum, seu quia indago originis eius aeuo disperiit seu quia
                        ita res est, genuinus terrae habetur.</seg>
                    <seg
                        n="11"
                        type="section">Post hunc in Macedonis exortum Emathiae nomen perstitit; sed
                        Macedo Deucalionis maternus nepos, qui solus cum domus suae familia morti
                        publicae superfuerat, uertit uocamen Macedoniamque a se dixit.</seg>
                    <seg
                        n="12"
                        type="section">Macedonem Caranus insequitur dux Peloponnesiae multitudinis,
                        qui iuxta responsum dictum deo, ubi caprarium pecus resedisse aduerterat
                        urbem condidit quam dixit Aegas, in qua sepeliri reges mos erat; nec alter
                        excellentium uirorum bustis apud Macedonas priscos dabatur locus. </seg>
                </p>
                <p>
                    <seg
                        n="13"
                        type="section">Succedit Carano Perdicca, secunda et uicesima olympiade,
                        primus in Macedonia rex nominatus. Cui Alexander Amyntae filius diues
                        habitus, nec inmerito; ita enim affluenter successus eius proficiebant, ut
                        ante omnes Apollini Delphos, Ioui Elidem statuas aureas dono miserit.</seg>
                    <seg
                        n="14"
                        type="section">Voluptati aurium indulgentissime deditus: sicut plurimos qui
                        fidibus sciebant, dum uiuit, in usum oblectamenti donis tenuit liberalibus,
                        inter quos et Pindarum lyricum. Ab hoc Archelaus regnum excepit, prudens rei
                        bellicae, naualium etiam commentor proeliorum.</seg>
                    <seg
                        n="15"
                        type="section">Hic Archelaus in tantum litterarum mire amator fuit, ut
                        Euripidi tragico consiliorum summam concrederet; cuius suprema non contentus
                        prosequi sumptu funeris, crinem tonsus est et maerorem quem animo conceperat
                        uultu publicauit.</seg>
                    <seg
                        n="16"
                        type="section">Idem Pythias et Olympiacas palmas quadrigis adeptus, Graeco
                        potius animo quam regali gloriam illam prae se tulit. </seg>
                </p>
                <p>
                    <seg
                        n="17"
                        type="section">Post Archelaum Macedonica res dissensione iactata in Amyntae
                        regno stetit, cui tres liberi, sed Alexander patri succedit. Quo exempto,
                        Perdiccae primo data copia amplissimae potestatis indupiscundae. Qui obiens
                        hereditarium regnum fratri Philippo reliquit, quem captum oculo dextro apud
                        Mothonam supra diximus; cuius debilitatis omen praecesserat: nam cum nuptias
                        ageret, acciti tibicines carmen cyclopium quasi de colludio concinuisse
                        traduntur.</seg>
                    <seg
                        n="18"
                        type="section">Hic Philippus Magnum procreat, quamlibet Olympias Alexandri
                        mater nobiliorem ei patrem adquirere adfectauerit, cum se coitu draconis
                        consatam adfirmaret. Ita tamen et ipse egit ut deo genitus crederetur.
                        Peragrauit orbem, rectoribus Aristotele et Callisthene usus,</seg>
                    <seg
                        n="19"
                        type="section">subegit Asiam Armeniam Hiberiam Albaniam Cappadociam Syriam
                        Aegyptum; Taurum Caucasumque transgressus est; Bactros domuit; Medis et
                        Persis imperauit; cepit Indiam, emensus omnia quae Liber et Hercules
                        accesserant.</seg>
                    <seg
                        n="20"
                        type="section">Forma supra hominem augustiore, ceruice celsa, laetis oculis
                        [inlustribus], malis ad gratiam rubescentibus, reliquis corporis non sine
                        maiestate quadam decoris. Victor omnium uino et ira uictus: sicut morbo
                        uinolentiae apud Babylonem humiliore quam uixerat fortuna exemptus
                        est.</seg>
                    <seg
                        n="21"
                        type="section">Post quem qui fuerunt magis ad segetem Romanae gloriae quam
                        ad hereditatem tanti nominis ortos inuenimus. </seg>
                </p>
                <p>
                    <seg
                        n="22"
                        type="section">Macedonia lapidem gignit quem paeanitem uocant. Hunc eundem
                        et concipere et parere et parturientibus opitulari fama prodiga est. Circa
                        Tiresiae sepulcrum plurimus inuenitur. </seg>
                </p>
            </div>
            <div
                n="10"
                type="chapter">
                <p>
                    <seg
                        n="1"
                        type="section">Nunc in Thraciam locus pergere et ad ualidissimas Europae
                        gentes uela obuertere. Quas qui sedulo experiri uelint, non difficulter
                        deprehendent Thracibus barbaris inesse contemptum uitae ex quadam naturali
                        sapientiae disciplina.</seg>
                    <seg
                        n="2"
                        type="section">Concordant omnes ad interitum uoluntarium, dum nonnulli eorum
                        putant obeuntium animas reuerti, alii non extingui, sed beatas magis fieri.
                        Apud plurimos luctuosa sunt puerperia, denique recens natum fletu parens
                        excipit;</seg>
                    <seg
                        n="3"
                        type="section">contrauersum laeta sunt funera, adeo ut exemptos gaudiis
                        prosequantur. Vxorum numero se uiri iactant et honoris loco iudicant
                        multiplex matrimonium. Quae feminae tenaces sunt pudicitiae, insiliunt
                        defunctorum rogos coniugum et, quod maximum insigne ducunt castitatis,
                        praecipites in flammas eunt.</seg>
                    <seg
                        n="4"
                        type="section">Nupturae non parentum arbitrio transeunt ad maritos, sed quae
                        prae aliis specie ualent subhastari uolunt et licentia taxationis admissa
                        non moribus nubunt, sed praemiis; quas formae premit dedecus, dotibus emunt
                        quibus coniungantur.</seg>
                    <seg
                        n="5"
                        type="section">Vterque sexus epulantes focos ambiunt, herbarum quas habent
                        semine ignibus superiacto, cuius nidore perculsi pro laetitia habent imitari
                        ebrietatem sensibus sauciatis. </seg>
                </p>
                <p>
                    <seg
                        n="6"
                        type="section">De ritu ista sunt, de locis et populis quae secuntur.
                        Strymonem accolunt dextro latere Denseletae, Bessorum quoque multa nomina ad
                        usque Mestum amnem, qui radices Pangaei circumfluit.</seg>
                    <seg
                        n="7"
                        type="section">Hebrum Odrysarum solum fundit, qui fluuius excurrit inter
                        Priantas Dolongos Thynos Corpilos aliosque barbaros; tangit et Ciconas.
                        Deinde Haemus sex milibus passuum arduus, cuius auersa Moesi Getae Sarmatae
                        Scythae et plurimae insidunt nationes.</seg>
                    <seg
                        n="8"
                        type="section">Ponticum litus Sithonia gens obtinet, quae nato ibi Orpheo
                        uate inter principes iudicatur; quem siue sacrorum siue cantuum secreta in
                        Sperchiuo promunturio agitasse tradunt. Deinde stagnum Bistonium.</seg>
                    <seg
                        n="9"
                        type="section">Nec longe regio Maronia, in qua Tirida oppidum fuit equorum
                        Diomedis stabulum; sed cessit aeuo solumque turris uestigium adhuc durat.
                    </seg>
                </p>
                <p>
                    <seg
                        n="10"
                        type="section">Inde non procul urbs Abdera, quam Diomedis soror et condidit
                        et a se sic uocauit, mox Democriti domus physici ac si uerum rimere, ideo
                        nobilior. Hanc Abderam olympiade prima et tricesima senio conlapsam
                        Clazomenii ex Asia ad maiorem faciem restitutam oblitteratis quae
                        praecesserant nomini suo uindicauerunt. </seg>
                </p>
                <p>
                    <seg
                        n="11"
                        type="section">Locum Doriscon inlustrem reddidit Xerxis aduentus, quod ibi
                        recoluit militis sui numerum. Polydori tumulum ostendit *Aenus. in parte,
                        quam Aroteres Scythae &lt;tenuerunt&gt;, celebrant quondam urbem Geraniam
                        (Cathizon uocant barbari), unde a gruibus Pygmaeos ferunt pulsos.</seg>
                    <seg
                        n="12"
                        type="section">Manifestum sane est in septemtrionalem plagam hieme grues
                        frequentissimas conuolare. Nec piguerit meminisse quatenus expeditiones suas
                        dirigant. Sub quodam militiae eunt signo, et ne pergentibus ad destinata uis
                        flatuum renitatur, harenas deuorant sublatisque lapillulis ad moderatam
                        grauitatem saburrantur.</seg>
                    <seg
                        n="13"
                        type="section">Tunc contendunt in altissima, ut de excelsiori specula
                        metentur quas petant terras. Fidens meatu praeit cateruas, uolatus desidiam
                        castigat uoce quae cogit agmen, ea ubi obraucata est succedit alia.</seg>
                    <seg
                        n="14"
                        type="section">Pontum transiturae angustias captant, et quidem eas (nam
                        promptum est oculis deprehendere) quae inter Tauricam sunt et Paphlagoniam,
                        id est inter Carambim et Criumetopon. Cum contra medium alueum aduentasse se
                        sciunt, scrupulorum sarcina pedes liberant.</seg>
                    <seg
                        n="15"
                        type="section">Ita nautae prodiderunt conpluti saepe ex illo casu imbre
                        saxatili. Harenas non prius reuomunt quam securae sedis suae fuerint.
                        Concors cura omnium pro fatigatis, adeo ut si qua defecerit congruant
                        uniuersae lassatasque sustollant usque dum uires otio recuperentur. Nec in
                        terra cura segnior.</seg>
                    <seg
                        n="16"
                        type="section">Excubias nocte diuidunt ut exsomnis sit decima quaeque.
                        Vigiles ponduscula digitis amplectuntur, quae si forte exciderint somnum
                        coarguant. Quod cauendum erit clangor indicat. Aetatem in illis prodit
                        color: nigrescunt senectute. </seg>
                </p>
                <p>
                    <seg
                        n="17"
                        type="section">Veniamus ad promunturium Ceras Chryseon Byzantio oppido
                        nobile, antea Lygos dictum, quod a Dyrrhachio abest septingentis undecim
                        milibus passuum: tantum enim patet inter Hadriaticum mare et
                        Propontidem.</seg>
                    <seg
                        n="18"
                        type="section">In Ceniensi regione non longe Flauiopolim coloniam Bizye
                        oppidum, quondam area Terei regis, inuisum hirundinibus et deinceps alitibus
                        illis inaccessum, quamquam et Thebas, quod illa moenia saepius capta sint,
                        negentur subire.</seg>
                    <seg
                        n="19"
                        type="section">Nam inter cetera habere illas quiddam praescium inde
                        noscitur, quod lapsura non petunt culmina et aspernantur peritura quoquo
                        modo tecta. Minime certe a diris auibus impetuntur nec umquam praeda sunt ut
                        sacrae. Cibos non sumunt resistentes, sed in aere capiunt escas et hauriunt.
                    </seg>
                </p>
                <p>
                    <seg
                        n="20"
                        type="section">Alter isthmos in Thracia est similibus angustiis et pari
                        latitudine arti maris. Huius litora urbes utrimque secus ostentant.
                        Propontidis oram insignit Pactye, Melanes sinum Cardia; quae quod in cordis
                        faciem sita sit, dicta Cardia est.</seg>
                    <seg
                        n="21"
                        type="section">Ille autem magnus Hellespontus stringitur in stadia septem,
                        quibus ab Europa Asiaticam plagam uindicat. Hic quoque urbes duae: Abydos
                        Asiae est, Sestos Europae.</seg>
                    <seg
                        n="22"
                        type="section">Deinde contraria inter se promunturia: Mastusia Chersonesi,
                        ubi finitur Europae sinus tertius, Sigeum Asiae, in quo tumulus est
                        Cynossema dictus Hecubae sepulcrum et turris Protesilai delubro data.</seg>
                    <seg
                        n="23"
                        type="section">Finibus Thraciae a septemtrione Hister obtenditur, ab oriente
                        Pontus ac Propontis, a meridie Aegaeum mare. </seg>
                </p>
            </div>
            <div
                n="11"
                type="chapter">
                <p>
                    <seg
                        n="1"
                        type="section">Inter Tenedum et Chium, qua Aegaeus sinus panditur, ab
                        dextera Antandrum nauigantibus saxum est (hoc enim uerius quam insula meruit
                        cognominari);</seg>
                    <seg
                        n="2"
                        type="section">id quoniam uisentibus procul caprae simile creditur, quam
                        Graeci aega nuncupant, Aegaeus sinus dictus. A Phalario Corcyrae promunturio
                        ad nauis effigiem scopulus eminet, in quem transfiguratam Vlixis nauem
                        crediderunt. Cytherae, quae a Malea abest quinque milibus passuum, Porphyris
                        antea nomen fuit. </seg>
                </p>
                <p>
                    <seg
                        n="3"
                        type="section">Pronius est Cretam dicere quam absoluere, in quo mari iaceat.
                        Ita enim circumflui illius nomina Graeci permiscuerunt, ut dum aliis alia
                        inferunt, paene oblimauerint uniuersa. Quanta potest tamen in designando
                        operam locabimus, ne quid haereat sub ancipiti.</seg>
                    <seg
                        n="4"
                        type="section">Inter ortum porrigitur et occasum tractu longissimo, hinc
                        Graecia illinc Cyrenis obiacentibus. A septentrione Aegaeis et suis aestibus
                        uerberatur, id est Creticis; ab austro Libycis undis perfunditur et
                        Aegyptiis, non stipata C urbibus, sicut perhibent qui prodige lingua largiti
                        sunt, sed magnis et ambitiosis oppidis, quorum principatus est penes
                        Gortynam, Cydoneam, Cnoson, Therapnas, Cylisson.</seg>
                    <seg
                        n="5"
                        type="section">Dosiades eam a Crete nympha Hesperidis filia, Anaximander a
                        Crete rege Curetum, Crates Aeriam prius dictam, mox Curetum, nonnulli etiam
                        a temperie caeli Macaronneson appellatam prodiderunt. Prima potuit remis et
                        sagittis, prima litteris iura fixit. Pyrrhicho repertore equestres turmas
                        prima docuit lasciuas uertigines implicare, ex qua disciplina bellicae rei
                        usus datus.</seg>
                    <seg
                        n="6"
                        type="section">Studium. musicum inde coeptum, cum Idaei dactyli modulos
                        crepitu ac tinnitu aeris deprehensos in uersificum ordinem transtulissent.
                        Albet iugis montium Dictynnaei et Cadisti, qui ita excandescunt, ut eminus
                        nauigantes magis putent nubila.</seg>
                    <seg
                        n="7"
                        type="section">Praeter ceteros Ida est qui ante solis ortum solem uidet.
                        Varro in opere quod de litoralibus est etiam suis temporibus adfirmat
                        sepulcrum Iouis ibi uisitatum. </seg>
                </p>
                <p>
                    <seg
                        n="8"
                        type="section">Cretes Dianam religiosissime uenerantur, Britomartem
                        gentiliter nominantes, quod sermone nostro sonat uirginem dulcem. Aedem
                        numinis praeterquam nudus uestigia nullus licito ingreditur. Ea aedes
                        ostentat manus Daedali. </seg>
                </p>
                <p>
                    <seg
                        n="9"
                        type="section">Gortynam amnis Lenaeus praeterfluit, quo Europam tauri dorso
                        Gortynii ferunt uectitatam. Iidem Gortynii et Adymnum colunt Europae
                        fratrem: ita enim memorant. Videtur hic et occurrit, sed die iam uesperato
                        augustiore se facie uisendum offerens.</seg>
                    <seg
                        n="10"
                        type="section">Cnosii Mineruam ciuem deam numerant, primumque apud se fruges
                        satas audacter cum Atticis contendunt. </seg>
                </p>
                <p>
                    <seg
                        n="11"
                        type="section">Ager Creticus siluestrium caprarum copiosus est, ceruo eget.
                        Lupos uulpes aliaque quadrupedum noxia nusquam educat.</seg>
                    <seg
                        n="12"
                        type="section">Serpens nulla, larga uitis, mira soli indulgentia, arborarii
                        prouentus abundantes; nam in huius tantum insulae parte repullulant caesae
                        cupressi. Herba alimos dicitur: ea admorsa diurnam famem prohibet; proinde
                        et haec Cretica est.</seg>
                    <seg
                        n="13"
                        type="section">Phalangium araneae genus est; si nisum quaeras, nulla uis
                        corporis, si potestatem, ictum hominem ueneno interficit.</seg>
                    <seg
                        n="14"
                        type="section">Lapis quoque Idaeus dactylus dicitur insulae isti familiaris,
                        coloris ferrei, humano pollici similis. Auem noctuam Creta non habet et si
                        inuehatur, emoritur. </seg>
                </p>
                <p>
                    <seg
                        n="15"
                        type="section">Carystos aquas calentes habet (Ellopias uocant) et carystias
                        aues quae flammas inpune inuolant: carbasa etiam quae inter ignes ualent.
                        Chalcis eadem habita est apud priscos, ut Callidemus auctor est, aere ibi
                        primum reperto.</seg>
                    <seg
                        n="16"
                        type="section">Titanas in ea antiquissime regnasse ostendunt ritus
                        religionum: Briareo enim rem diuinam Carystii faciunt, sicut Aegaeoni
                        Chalcidienses; nam omnis ferme Euboea Titanum fuit regnum. </seg>
                </p>
                <p>
                    <seg
                        n="17"
                        type="section">Cycladas autumant inde dictas, quod licet spatiis longioribus
                        a Delo proiectae, in orbem tamen circa Delum sitae sunt, et orbem cyclon
                        Graii loquuntur. Chios Homeri tumulo ceteras antecedit. </seg>
                </p>
                <p>
                    <seg
                        n="18"
                        type="section">Meminisse hoc loco par est post primum diluuium Ogygi
                        temporibus notatum, cum nouem et amplius mensibus diem continua nox
                        inumbrasset, Delon ante omnes terras radiis solis inluminatam, sortitamque
                        ex eo nomen, quod prima reddita foret uisibus. Inter Ogygum sane et
                        Deucalionem medium aeuum DC annis datur.</seg>
                    <seg
                        n="19"
                        type="section">Eadem est Ortygia quae clarissima in Cycladum numero
                        multifarie traditur; nunc Asteria a cultu Apollinis, nunc a uenatibus Lagia
                        uel Cynetho, Pyrpile etiam, quoniam et ignitabula ibi et ignis inuenta sunt.
                    </seg>
                </p>
                <p>
                    <seg
                        n="20"
                        type="section">In hac primum uisae coturnices aues, quas ortygas Graeci
                        uocant. Has easdem in Latonae tutela aestimant constitutas. Nec semper
                        apparent: adueniendi habent tempora aestate depulsa. Cum maria tranant,
                        impetus differunt et metu spatii longioris uires suas nutriunt
                        tarditate.</seg>
                    <seg
                        n="21"
                        type="section">Vbi terram persentiscunt, coeunt cateruatim, deinde globatae
                        uehementius properant. Quae festinatio plerumque exitium portat
                        nauigantibus: accidit enim noctibus ut uela incidant et praeponderatis
                        sinibus alueos uergant. Austro numquam exeunt, nam metuunt uim flatus
                        tumidioris. Plurimum se aquilonibus credunt, ut corpora pinguiuscula atque
                        eo tarda facilius prouehat siccior et uehementior spiritus.</seg>
                    <seg
                        n="22"
                        type="section">Ortygometra dicitur quae gregem ductitat: eam terrae
                        proximantem accipiter speculatus rapit ac propterea opera est uniuersis, ut
                        sollicitent ducem generis externi, per quam frustrentur prima
                        discrimina.</seg>
                    <seg
                        n="23"
                        type="section">Cibos gratissimos habent semina uenenorum, quam ob causam eas
                        damnauere prudentium mensae. Solum hoc animal praeter hominem morbum patitur
                        comitialem. </seg>
                </p>
                <p>
                    <seg
                        n="24"
                        type="section">Euboea tam modico aestu diuidua est a Boeotiae continente, ut
                        dubitandum sit an numerari inter insulas debeat; nam latae quam uocant
                        terrae ponte iungitur et per fabricam breuissimae machinae aditur pede.
                        Cenaeo promunturio uadit in septentrionem, duobus aliis in meridiem
                        extenditur;</seg>
                    <seg
                        n="25"
                        type="section">quorum Geraestos spectat Atticam, Caphereus prominet in
                        Hellespontum. Vbi post Ilii excidium Argiuam classem uel Mineruae ira uel,
                        quod certior prodit memoria, sidus Arcturi grauibus adfecit casibus. </seg>
                </p>
                <p>
                    <seg
                        n="26"
                        type="section">Marmore Paros nobilis, Abdelo oppido frequentissima; prius
                        tamen Minoia quam Paros dicta, nam subacta a Minoe, quoad in Creticis mansit
                        legibus, Minoiam loquebantur.</seg>
                    <seg
                        n="27"
                        type="section">Praeter marmor dat et sardam lapidem, qui marmore quidem
                        praestat, inter gemmas uero uilissimus ducitur.</seg>
                    <seg
                        n="28"
                        type="section">Naxon a Delo duodeuiginti milia passuum separant, in qua
                        Strongyle oppidum; sed Naxos Dionysias quam Naxos prius dicta, uel quod
                        hospita Libero patri uel quod fertilitate uitium uincat ceteras.</seg>
                    <seg
                        n="29"
                        type="section">Sunt praeterea Cyclades plurimae, sed in supra dictis
                        praecipuum est quod memoriae debeatur.</seg>
                    <seg
                        n="30"
                        type="section">De Sporadibus est Icaros quae Icario mari nomen dedit. Haec
                        inter Samum et Myconum procurrentibus saxis inhospita ac nullis sinibus
                        portuosa ob inhumana litorum infamis est. Vult ergo Varro Icarum Cretem ibi
                        interisse naufragio et de exitu hominis inpositum nomen loco.</seg>
                    <seg
                        n="31"
                        type="section">Nam in Samo nihil nobilius quam Pythagoras ciuis, qui mox
                        offensus fastu tyrannico relicta domo patria Bruto consule, qui reges urbe
                        exegit, Italiam aduectus est. </seg>
                </p>
                <p>
                    <seg
                        n="32"
                        type="section">Melos, quam Callimachus Memallida dixit, omnium insularum
                        rotundissima, est iuxta Aeoliam. Nam Carpathus, a qua Carpathium sinum
                        dicimus. Numquam ita caelum nubilum est ut in sole Rhodos non sit. Lemnii
                        Vulcanum colunt, ideo in Lemno metropolis Hephaestia.</seg>
                    <seg
                        n="33"
                        type="section">Praeterea oppidum Myrina, in cuius forum mons Athos in
                        Macedonia umbram iacit. Quod non frustra inter miracula notauerunt, cum
                        Athos a Lemno VI et LXXX milibus passuum separetur. Est sane Athos sublimis
                        adeo, ut altior aestimetur quam unde imbres cadunt. Quae opinio in eo fidem
                        concipit, quod in aris quas cacumine sustinet numquam cineres eluuntur nec
                        quicquam ex aggeribus suis perdunt, sed quo relicti cumulo permanent.</seg>
                    <seg
                        n="34"
                        type="section">In summo eo oppidum Acroton fuit, in quo dimidio longior quam
                        in aliis terris incolentium aetas prorogabatur; ideo inde homines macrobios
                        Graeci, nostri appellauere longaeuos. </seg>
                </p>
            </div>
            <div
                n="12"
                type="chapter">
                <p>
                    <seg
                        n="1"
                        type="section">Quartus Europae sinus Hellesponto incipit, Maeotis ostio
                        terminatur. Atque omnis haec latitudo, quae Europam Asiamque diuidit, in
                        septem stadiorum angustias stringitur.</seg>
                    <seg
                        n="2"
                        type="section">Hic est Hellespontus: hac Xerxes ponte nauibus facto
                        permeauit. Tenuis deinde euripus porrigitur ad Asiae urbem Priapum, qua
                        magnus Alexander potiundi orbis amore transcendit et potitus est. Inde
                        diffusus aequore patentissimo rursus stringitur in Propontidem; mox in
                        quingentos passus coartatur fitque Bosporos Thracius, qua Darius copias
                        transportauit. </seg>
                </p>
                <p>
                    <seg
                        n="3"
                        type="section">Haec profunda delphinas plurimos habent, in quibus causae
                        miraculi multiformes. Ante omnia nihil uelocius habent maria, sic ut
                        plerumque salientes transuolent uela nauium. Quoquo eant, coniuges
                        euagantur.</seg>
                    <seg
                        n="4"
                        type="section">Catulos edunt; decimus mensis maturum facit partum; lucinam
                        aestiuus dies soluit; uberibus fetus alunt; teneros in faucibus receptant;
                        inualidos aliquantisper prosecuntur. In tricesimum annum uiuunt, quod
                        exploratum est in experimentum caudis amputatis. Ora non quo ceterae beluae
                        loco habent sed ferme in uentribus. Contra naturam aquatilium soli linguas
                        mouent. Aculeatae sunt pinnae dorsuales;</seg>
                    <seg
                        n="5"
                        type="section">cum ira subiacet inhorrescunt; cum animi conquieuerint,
                        quibusdam receptaculis operiuntur. Spirare eos in aquis negant et uitales
                        auras nonnisi in aere supero recuperare. Pro uoce gemitus est similis
                        humano. Certum habent uocabulum quo accepto uocantes secuntur: nam proprie
                        simones nominantur.</seg>
                    <seg
                        n="6"
                        type="section">Voces hominum aquilonis flatu celerius hauriunt; contra
                        austro spirante auditus obstruuntur. Mulcentur musica, gaudent cantibus
                        tibiarum, ubicumque symphonia est gregibus aduentant.</seg>
                    <seg
                        n="7"
                        type="section">Diuo Augusto principe in Campania delphinem puer fragmentis
                        panis primo inlexit, et in tantum consuetudo ualuit, ut alendum se etiam
                        manui ipsius crederet. Mox cum profluxisset puerilis audacia, intra spatia
                        eum Lucrini lacus uectitauit; unde effectum, ut a Baiano litore equitantem
                        puerum Puteolos usque ueheret.</seg>
                    <seg
                        n="8"
                        type="section">Hoc per annos plurimos tamdiu gestum, donec assiduo
                        spectaculo desineret miraculum esse quod gerebatur. Sed ubi obiit puer, sub
                        oculis publicis desiderio eius delphin interiit. Pigeret hoc adseuerare, ni
                        Maecenatis et Fabiani multorumque praeterea esset litteris
                        conprehensum.</seg>
                    <seg
                        n="9"
                        type="section">In Africo mox litore apud Hipponem Diarrhytum delphin ab
                        Hipponensibus pastus est tractandumque se praebuit, impositos quoque
                        frequenter gestitauit. Nec populi tantum manibus acta res est; nam etiam pro
                        consule Africae Flauianus ipse eum contigit, unguentis etiam delibuit; qua
                        odoris nouitate obsopitus aliquantisper pro exanimi iactatus est multisque
                        mensibus desciuit a solita conuersatione.</seg>
                    <seg
                        n="10"
                        type="section">Apud Iasum urbem Babylonem puerum delphinus adamauit, quem
                        dum post adsueta conludia recedentem inpatientius sequitur, harenis inuectus
                        haesit. Alexander magnus amorem illum numinis fuisse interpretatus praefecit
                        puerum Neptuni sacerdotio.</seg>
                    <seg
                        n="11"
                        type="section">Iuxta eandem urbem, ut Hegesidemus auctor est, alium puerum
                        Hermian nomine per maria similiter insidentem cum undosior fluctus
                        necauisset, delphin ad terram reuexit et uelut fateretur reatum,
                        paenitentiam suam morte multauit nec reuerti uoluit amplius in
                        profunda.</seg>
                    <seg
                        n="12"
                        type="section">Suppetunt et alia exempla, ut Arionem transeamus, cuius
                        exitum annalium conprobauit fides. Ad haec si quando lasciuiunt noui fetus,
                        a maioribus datur adultior custos, quo magistro discant eludere impetus
                        incursantium beluarum; quamquam ibi praeter phocas rara belua est.</seg>
                    <seg
                        n="13"
                        type="section">Plurimus thynnus in Ponto, nec alibi paene fetificant;
                        nusquam enim citius adulescunt, scilicet ob aquas dulciores. Ingrediuntur
                        ueris tempore, intrant dextero litore, laeuo exeunt; hoc inde accidere
                        credunt quod dexteris oculis acutius cernant quam sinistris. </seg>
                </p>
            </div>
            <div
                n="13"
                type="chapter">
                <p>
                    <seg
                        n="1"
                        type="section">Hister Germanicis iugis oritur, effusus monte qui Rauracos
                        Galliae aspectat. Sexaginta amnes in se recipit ferme omnes nauigabilis.
                        Septem ostiis Pontum influit, quorum primum Peuce, secundum Naracustoma,
                        tertium Calonstoma, quartum Pseudostoma; nam Borionstoma ac deinde
                        Spilonstoma languidiora sunt ceteris, septimum uero pigrum ac palustri
                        specie non habet quod amni comparetur. Priora quattuor ita magna sunt, ut
                        per longitudinem quadraginta milium passuum non misceantur aequori dulcemque
                        haustum incorrupto detineant sapore. </seg>
                </p>
                <p>
                    <seg
                        n="2"
                        type="section">Per uniuersum Pontum fiber plurimus, quem alio uocabulo
                        dicunt castorem. Lytris similis est, animal morsu potentissimum, adeo ut cum
                        hominem inuaserit, conuentum dentium non prius laxet quam concrepuisse
                        persenserit fracta ossa. Testiculi eius adpetuntur in usum medellarum;
                        idcirco cum urgeri se intellegit, ne captus prosit, ipse geminos suos
                        deuorat. </seg>
                </p>
                <p>
                    <seg
                        n="3"
                        type="section">Mittit Pontus et gemmas quas a patria Ponticas dicimus genere
                        diuerso: aliae aureas, aliae sanguineas habent stellas, et hae quidem inter
                        sacras habentur; nam quae ostentationi potius quam usui deliguntur, non
                        guttis aspersae sunt, sed longis colorum ductibus liniuntur. </seg>
                </p>
            </div>
            <div
                n="14"
                type="chapter">
                <p>
                    <seg
                        n="1"
                        type="section">Hypanis oritur inter Auchetas Scythicorum amnium princeps,
                        purus et haustu saluberrimus, usque dum Callipidum terminis inferatur, ubi
                        fons Exampaeus infamis est amara scaturrigine; qui Exampaeus liquido
                        admixtus fluori amnem uitio suo uertit, adeo, ut dissimilis sibi in maria
                        condatur.</seg>
                    <seg
                        n="2"
                        type="section">Ita inter gentium opiniones fama de Hypane discordat: qui in
                        principiis eum norunt, praedicant, qui in fine experti sunt, non iniuria
                        execrantur. </seg>
                </p>
            </div>
            <div
                n="15"
                type="chapter">
                <p>
                    <seg
                        n="1"
                        type="section">Apud Neuros nascitur Borysthenes flumen, in quo pisces
                        egregii saporis et quibus ossa nulla sunt nec aliud quam cartilagines
                        tenerrimae.</seg>
                    <seg
                        n="2"
                        type="section">Verum Neuri, ut accepimus, *statis temporibus in lupos
                        transfigurantur; deinde exacto spatio, quod huic sorti adtributum est, in
                        pristinam faciem reuertuntur.</seg>
                    <seg
                        n="3"
                        type="section">Populis istis deus Mars est; pro simulacris enses coluntur;
                        homines uictimas habent. Ossibus adolent ignes focorum. Geloni ad hos
                        proximant. De hostium cutibus et sibi indumenta faciunt et equis suis
                        tegmina. Gelonis Agathyrsi conlimitantur, caerulo picti, fucatis in caerulum
                        crinibus, nec hoc sine differentia: nam quanto quis anteit, tanto
                        propensiore nota tinguitur, ut sit indicium humilitatis minus pingi. </seg>
                </p>
                <p>
                    <seg
                        n="4"
                        type="section">Post Anthropophagi, quibus execrandi cibi sunt humana
                        uiscera; quem morem impiae gentis adiacentium terrarum prodit tristissima
                        solitudo, quas ob nefarium ritum finitimae nationes profugae reliquerunt. Ea
                        causa est, ut usque ad mare quod Tabin uocant per longitudinem eius orae,
                        quae aestiuo orienti obiacet, sine homine terra sit et inmensa deserta,
                        quoad perueniatur ad Seras.</seg>
                    <seg
                        n="5"
                        type="section">Chalybes et Dahae in parte Asiaticae Scythiae crudelitate ab
                        inmanissimis nihil discrepant. At Albani in ora agentes, qui posteros se
                        Iasonis credi uolunt, albo crine nascuntur, canitiem habent auspicium
                        capillorum: ergo capitis color genti nomen dedit. Glauca oculis inest
                        pupula: ideo nocte plus quam die cernunt. </seg>
                </p>
                <p>
                    <seg
                        n="6"
                        type="section">Apud hos populos nati canes feris anteponuntur, frangunt
                        tauros, leones premunt, detinent quicquid obiectum est; ex quibus causis
                        meruerunt etiam annalibus tradi.</seg>
                    <seg
                        n="7"
                        type="section">Legimus petenti Indiam Alexandro a rege Albaniae duos missos,
                        quorum alter sues sibi et ursos oblatos usque eo spreuit, ut offensus
                        degeneri praeda ignauo similis diu accubaret; quem per ignorantiam uelut
                        inertem Alexander extingui imperauit. Alter uero monitu eorum qui donum
                        prosecuti fuerant leonem missum necauit; mox uiso elephanto notabiliter
                        exultans beluam primum astu fatigauit, deinde cum summo spectantium horrore
                        terrae adflixit. Hoc genus canes crescunt ad formam amplissimam, terrificis
                        latratibus ultra rugitus insonantes.</seg>
                    <seg
                        n="8"
                        type="section">Haec sunt de canibus Albanis: reliqua communia uniuersis.
                        Dominos aequaliter omnes canes diligunt, sicut exemplis patet. In Epiro
                        denique domini percussorem in coetu agnitum latratu canis prodidit. Iaso
                        Lycio interfecto canis ipsius aspernatus cibum inedia obiit.</seg>
                    <seg
                        n="9"
                        type="section">Lysimachi regis canis flammae se iniecit accenso rogo domini
                        et pariter igni absumptus est. Garamantum regem CC canes ab exilio
                        reduxerunt proeliati aduersus resistentes. Colophonii et Castabalenses
                        canibus in bella ductis primas acies instruebant.</seg>
                    <seg
                        n="10"
                        type="section">Ap. Iunio P. Sicinio cos. damnatum dominum canis, cum abigi
                        non posset, comitatus in carcerem, mox percussum ululatu prosecutus est;
                        cumque ex miseratione populi Romani potestas ei cibi fieret, ad os defuncti
                        escam tulit; ultimo deiectum in Tiberim cadauer adnatans sustentare
                        conatus.</seg>
                    <seg
                        n="11"
                        type="section">Canes soli nomina sua recognoscunt, itinerum meminerunt. Indi
                        coitus tempore in saltibus religant canes feminas, ut cum his tigrides
                        coeant, quarum ex primis conceptibus ob nimiam feritatem inutiles partus
                        iudicant, itidem secundos, tertios educant.</seg>
                    <seg
                        n="12"
                        type="section">Aegyptii canes e Nilo numquam nisi currentes lambitant, dum a
                        crocodilis insidias cauent. </seg>
                </p>
                <p>
                    <seg
                        n="13"
                        type="section">Inter Anthropophagos in Asiatica parte numerantur Essedones
                        qui et ipsi nefandis funestantur inter se cibis. Essedonum mos est parentum
                        funera prosequi cantibus et proximorum corrogatis coetibus corpora ipsa
                        dentibus lancinare ac pecudum mixta carnibus dapes facere; capitum etiam
                        ossa auro incincta in poculorum tradere ministerium. </seg>
                </p>
                <p>
                    <seg
                        n="14"
                        type="section">Scythotauri pro hostiis caedunt aduenas. Nomades pabula
                        secuntur. Georgi in Europa siti agros exercent. Asiatae perinde in Europa
                        siti neque mirantur aliena neque sua diligunt. Satarchae usu auri argentique
                        damnato in aeternum se a publica auaritia uindicarunt.</seg>
                    <seg
                        n="15"
                        type="section">Scytharum interius habitantium asperior ritus est: specus
                        incolunt; pocula non ut Essedones, sed de inimicorum capitibus moliuntur;
                        amant proelia; interemptorum cruorem e uulneribus ipsis bibunt; numero
                        caedium honor crescit, quarum expertem esse apud eos probrum est;</seg>
                    <seg
                        n="16"
                        type="section">haustu mutui sanguinis foedus sanciunt non suo tantum more,
                        sed Medorum quoque usurpata disciplina. Bello denique, quod gestum est
                        olympiade nona et quadragesima, anno post Ilium captum sescentesimo quarto,
                        inter Alyatten Lydum et Astyagen Mediae regem, hoc pacto firmata sunt iura
                        pacis.</seg>
                    <seg
                        n="17"
                        type="section">Colchorum urbem Dioscuriadem Amphitus et Cercius aurigae
                        Castoris et Pollucis condiderunt, a quibus Heniochorum gens exorta est.
                    </seg>
                </p>
                <p>
                    <seg
                        n="18"
                        type="section">Vltra Sauromatas in Asia sitos, qui Mithridati latebram et
                        quibus originem Medi dederunt, confines sunt Thali his nationibus quas ab
                        oriente contingunt Caspii maris fauces; quae fauces mirum in modum maciantur
                        imbribus, crescunt aestibus.</seg>
                    <seg
                        n="19"
                        type="section">Heniochorum montes Araxen, Moschorum Phasidem fundunt. Sed
                        Araxes breuibus interuallis ab Euphratis ortu caput tollit ac deinde in
                        Caspium fertur mare.</seg>
                    <seg
                        n="20"
                        type="section">Arimaspi circa Gesclithron positi uniocula gens est. Vltra
                        hos et Riphaeum iugum regio est assiduis obsessa niuibus; Pterophoron
                        dicunt, quippe casus continuantium pruinarum quiddam ibi exprimit simile
                        pinnarum.</seg>
                    <seg
                        n="21"
                        type="section">Damnata pars mundi et a rerum natura in nubem aeternae
                        caliginis mersa ipsisque prorsus aquilonis conceptaculis rigentissima. Sola
                        terrarum non nouit uices temporum nec de caelo aliud accipit quam hiemem
                        sempiternam. </seg>
                </p>
                <p>
                    <seg
                        n="22"
                        type="section">In Asiatica Scythia terrae sunt locupletes, inhabitabiles
                        tamen; nam cum auro et gemmis affluant, grypes tenent uniuersa, alites
                        ferocissimi et ultra omnem rabiem saeuientes. Quorum inmanitate obsistente
                        ad uenas accessus rarus est, quippe uisos discerpunt, uelut geniti ad
                        plectendam auaritiae temeritatem.</seg>
                    <seg
                        n="23"
                        type="section">Arimaspi cum his dimicant ut intercipiant lapides, quorum non
                        aspernabimur persequi qualitatem. Smaragdis hic locus patria est, quibus
                        tertiam inter lapides dignitatem Theophrastus dedit; nam licet sint et
                        Aegyptii et Calchedonii et Medici et Laconici, praecipuus est honos
                        Scythicis. Nihil his iucundius, nihil utilius uident oculi.</seg>
                    <seg
                        n="24"
                        type="section">In primis uirent ultra aquaticum gramen, ultra amnicas
                        herbas; deinde obtutus fatigatos coloris reficiunt lenitate, nam uisus quos
                        alterius gemmae fulgor retuderit smaragdi recreant. Nec aliam ob causam
                        placuit, ut non sculperentur, ne offensum decus imaginum lacunis
                        corrumperetur: quamquam qui uerus est difficulter uulneretur.</seg>
                    <seg
                        n="25"
                        type="section">Probantur hoc pacto, si aspectus transmittant; si cum globosi
                        sunt proxima sibi inficiant aere repercusso, aut cum concaui sunt
                        inspectantium facies aemulentur; si neque umbra neque lucernis neque sole
                        mutentur. Optimos tamen sortiuntur situs quibus planities resupina est et
                        extenta.</seg>
                    <seg
                        n="26"
                        type="section">Inueniuntur etesiis flantibus; tunc enim detecto solo
                        facillime internitent; nam etesiae plurimum harenas mouent. Alii minus
                        nobiles in commissuris saxorum uel in metallis aerariis apparent, quos
                        chalcosmaragdos nuncupant.</seg>
                    <seg
                        n="27"
                        type="section">Vitiosi eorum intrinsecus quasdam sordes habent, uel plumbo
                        uel capillamentis uel etiam sali similes. Laudantur austeri. Sed mero uiridi
                        proficiunt oleo, quamuis natura inbuantur.</seg>
                    <seg
                        n="28"
                        type="section">Et cyaneus e Scythia est, optimus si caerulo coruscabit.
                        Cuius gnari in marem et feminam genus diuidunt: feminis nitor purus est,
                        mares punctillis ad gratiam interlucentibus auratilis puluiculus uariat.
                    </seg>
                </p>
                <p>
                    <seg
                        n="29"
                        type="section">Istic et crystallus, quem licet pars maior Europae et
                        particula Asiae subministret, pretiosissimum tamen Scythia edit. Multus ad
                        pocula destinatur, quamlibet nihil aliud quam frigidum pati possit.</seg>
                    <seg
                        n="30"
                        type="section">Sexangulus inuenitur. Qui eligunt purissimum captant, ne quid
                        rufum, ne nubilum uel spumis obsitum arceat perspicuitatem; tunc ne duritia
                        iusto propensior obnoxium fragilitati magis faciat.</seg>
                    <seg
                        n="31"
                        type="section">Putant glaciem coire et in crystallum corporari, sed frustra:
                        nam si ita foret, nec Alabanda Asiae nec Cypros insula hanc materiam
                        procrearent, quibus admodum calor iugis est. Liuia Augusti ad magnitudinem
                        CL librarum inter Capitolina donaria crystallum dedicauit. </seg>
                </p>
            </div>
            <div
                n="16"
                type="chapter">
                <p>
                    <seg
                        n="1"
                        type="section">Fabulae erant Hyperborei et rumor irritus, si quae illine ad
                        nos usque fluxerunt, temere forent credita; sed cum probissimi auctores et
                        satis uero idonei sententias pares faciant, nullus falsum reformidet. De
                        Hyperboreis rem loquemur. Incolunt pone Pterophoron, quem ultra aquilonem
                        accipimus iacere. Gens beatissima.</seg>
                    <seg
                        n="2"
                        type="section">Eam Asiae quidam magis quam Europae dederunt. Alii statuunt
                        mediam inter utrumque solem, antipodum occidentem et nostrum renascentem;
                        quod aspernatur ratio tam uasto mari duos orbes interfluente. Sunt igitur in
                        Europa.</seg>
                    <seg
                        n="3"
                        type="section">Apud quos mundi cardines esse credunt et extimos siderum
                        ambitus, semenstrem lucem, auersum una tantum die solem; quamquam existant
                        qui putent non cotidie ibi solem, ut nobis, sed uernali aequinoctio exoriri,
                        autumnali occidere: ita sex mensibus infinitum diem, sex aliis continuam
                        esse noctem. De caelo magna clementia: aurae spirant salubriter, nihil
                        noxium flatus habent. Domus sunt nemora uel luci: in diem uictum arbores
                        sumministrant.</seg>
                    <seg
                        n="4"
                        type="section">Discordiam nesciunt, aegritudine non inquietantur, ad
                        innocentiam omnibus aequale uotum. Mortem accersunt et uoluntario interitu
                        castigant obeundi tarditatem;</seg>
                    <seg
                        n="5"
                        type="section">quos satias uitae tenet, epulati delibutique de rupe nota
                        praecipitem casum in maria destinant; hoc sepulturae genus optimum
                        arbitrantur. Aiunt etiam solitos per uirgines probatissimas primitiua frugum
                        Apollini Delio missitare;</seg>
                    <seg
                        n="6"
                        type="section">uerum hae quoniam perfidia hospitum non inlibatae
                        reuenissent, deuotionis quam peregre prosequebantur pontificium mox intra
                        fines suos receperunt. </seg>
                </p>
            </div>
            <div
                n="17"
                type="chapter">
                <p>
                    <seg
                        n="1"
                        type="section">Altera in Asia gens est ad initium orientis aestiui, ubi
                        deficiunt Riphaeorum montium iuga. Hyperboreis similes dicunt Arimphaeos. et
                        ipsi gaudent frondentibus arbustorum: bacas edunt. Iuxta uiros ac feminas
                        taedet crinium: uterque sexus comas tondent. Amant quietem, non amant
                        laedere.</seg>
                    <seg
                        n="2"
                        type="section">Sacri habentur attrectarique eos etiam a ferocissimis
                        nationibus nefas ducitur. Quicumque periculum a suis metuit, si ad
                        Arimphaeos transfugerit, tutus est, uelut asylo tegatur.</seg>
                    <seg
                        n="3"
                        type="section">Vltra hos Cimmerii et gens Amazonum porrecta ad Caspium mare,
                        quod dilapsum per Asiaticae plagae terga Scythicum inrumpit Oceanum. </seg>
                </p>
                <p>
                    <seg
                        n="4"
                        type="section">Magnis deinde spatiis intercedentibus ostia Oxi fluminis
                        Hyrcani habent, gens siluis aspera, copiosa inmanibus feris, feta
                        tigribus.</seg>
                    <seg
                        n="5"
                        type="section">Quod bestiarum genus insignes maculis notae et pernicitas
                        memorabile reddiderunt. Fuluo nitent: hoc fuluum nigrantibus segmentis
                        interundatum uarietate adprime decet. Pedum motum nescio uelocitas an
                        peruicacia magis adiuuet. Nihil tam longum est quod non breui pene-trent:
                        nihil adeo antecedit, ut non ilico adsequantur.</seg>
                    <seg
                        n="6"
                        type="section">Ac maxime potentia earum probatur, cum maternis curis
                        incitantur, cum catulorum insistunt raptoribus; succedant sibi equites licet
                        et astu quantolibet amoliri praedam uelint, ni in praesidio maria fuerint,
                        frustra est ausum omne.</seg>
                    <seg
                        n="7"
                        type="section">Notantur frequentissime, si quando latrones suos renauigantes
                        uident, in litore irrita rabie cernuari, uelut propriam tarditatem
                        uoluntaria castigantes ruina; quamquam de fetu uniuerso uix unus queat
                        subtrahi. </seg>
                </p>
                <p>
                    <seg
                        n="8"
                        type="section">Pantherae quoque numerosae sunt in Hyrcania, minutis
                        orbiculis superpictae, ita ut oculatis ex fuluo circulis uel caerula uel
                        alba distinguatur tergi supellex. Tradunt odore earum et contemplatione
                        armenta mire adfici atque ubi eas persentiscant properato conuenire nec
                        terreri nisi sola oris toruitate;</seg>
                    <seg
                        n="9"
                        type="section">quam ob causam pantherae absconditis capitibus quae corporis
                        reliqua sunt spectanda praebent, ut greges stupidos in obtutum populentur
                        secura uastatione. Sed Hyrcani, ut hominibus intemptatum nihil est,
                        frequentius eas ueneno quam ferro necant.</seg>
                    <seg
                        n="10"
                        type="section">Aconito carnes inlinunt atque ita per compita spargunt
                        semitarum; quas ubi esae sunt, fauces angina obsidentur. Ideo gramini nomen
                        pardalianchem dederunt. Sed pantherae aduersus hoc uirus excrementa humana
                        deuorant et suopte ingenio pesti resistunt. Lenta illis uiuacitas, adeo ut
                        eiectis interaneis mortem diu differant.</seg>
                    <seg
                        n="11"
                        type="section">In his siluestribus et pardi sunt, secundum a pantheris
                        genus, noti satis nec latius exequendi; quorum adulteris coitibus
                        degenerantur partus leaenarum et leones quidem procreantur, sed ignobiles.
                    </seg>
                </p>
            </div>
            <div
                n="18"
                type="chapter">
                <p>
                    <seg
                        n="1"
                        type="section">Quoniam in Ponticis rebus sumus, non erit omittendum, unde
                        mediterranea maria caput tollant. Existimant enim quidam sinus istos a
                        Gaditano freto nasci, nec aliam esse originem quam eliquia inrumpentis
                        Oceani; cuius spiritu peruadente apud aliquot mediterranea litora sicut in
                        Italiae parte fieri accessus uel recessus.</seg>
                    <seg
                        n="2"
                        type="section">Qui contrarium sentiunt, omnem illum fluorem aiunt a Ponticis
                        faucibus inundare, idque fulciunt argumento non inani, quod aestus e Ponto
                        profluus numquam reciprocetur. </seg>
                </p>
            </div>
            <div
                n="19"
                type="chapter">
                <p>
                    <seg
                        n="1"
                        type="section">Insula Apollonitarum octoginta milibus passuum abest a
                        Bosphoro Thracio citra Histrum sita, ex qua M. Lucullus Apollinem
                        Capitolinum nobis extulit. Ante Borysthenem Achillis insula est cum aede
                        sacra, quam aedem nulla ingreditur ales; et quae forte aduolauerit, raptim
                        fugam properat.</seg>
                    <seg
                        n="2"
                        type="section">Oceanum septemtrionalem ex ea parte, qua a Propaniso amne
                        Scythia adluitur, Hecataeus Amalcium appellat, quod gentis illius lingua
                        significat congelatum. Philemon a Cimbris ad promunturium Rubeas Morimarusam
                        dicit uocari, hoc est mortuum mare; ultra Rubeas quicquid est Cronium
                        nominat. </seg>
                </p>
                <p>
                    <seg
                        n="3"
                        type="section">Mare autem Caspium ex altero Ponti latere ultra Massagetas et
                        Apalaeos Scythas esse in Asiatica plaga dulce Alexandro Magno probatum est,
                        mox Pompeio Magno, qui bello Mithridatico, sicut commilito eius Varro
                        tradit, ipsis haustibus periclitari fidem uoluit.</seg>
                    <seg
                        n="4"
                        type="section">Id euenire produnt e numero fluminum, quorum tanta copia ibi
                        confluit, ut naturam maris uertant. Non omiserim quod per idem tempus eidem
                        Magno licuit ex India diebus octo ad Bactros usque ad Alierum flumen, quo
                        influit Oxum amnem, peruenire, deinde mare Caspium, inde per Caspium ad Cyri
                        amnis penetrare fluentum, qui Armeniae et Hiberiae fines interluit.</seg>
                    <seg
                        n="5"
                        type="section">Itaque a Cyro diebus non amplius quinque itinere terreno
                        subuectis nauibus ad alueum Phasidis pertendit; per cuius excursus in Pontum
                        usque Indos aduehi liquido probatum est.</seg>
                    <seg
                        n="6"
                        type="section">Auctor est Xenophon Lampsacenus a litore Scytharum in insulam
                        Abalciam triduo nauigari; eius magnitudinem inmensam et paene similem
                        continenti; nec longe Oeonas separari, quas qui habitent uiuant ouis auium
                        marinarum et auenis uulgo nascentibus;</seg>
                    <seg
                        n="7"
                        type="section">perinde alias propter constitutas aeque insulas, quarum
                        Hippopodes indigenae humana usque ad uestigium forma in equinos pedes
                        desinunt;</seg>
                    <seg
                        n="8"
                        type="section">esse et Phanesiorum, quorum aures adeo in effusam
                        magnitudinem dilatentur, ut reliqua uiscerum illis contegant nec amiculum
                        aliud sit quam ut membris membra uestiant. </seg>
                </p>
                <p>
                    <seg
                        n="9"
                        type="section">Antequam digrediamur a Scythia, religio est praeterire,
                        quaenam peculiares sint ferae Scythiae. Cerui plurimi in hac terra; igitur
                        ceruos persequemur. Mares generis huiusce cum statum tempus uenerem
                        incitauit, saeuiunt rabie libidinis.</seg>
                    <seg
                        n="10"
                        type="section">Feminae licet prius conserantur, non concipiunt ante Arcturi
                        sidus. Nec qualibet partus suos educant. Teneros studio occulunt et
                        absconditos inter profunda fruticum uel herbarum pedum uerbere castigant ad
                        latendum.</seg>
                    <seg
                        n="11"
                        type="section">Cum maturuit ad fugam robur, exercitio docent cursu et
                        adsuescunt salire per abrupta. Acceptis canum latratibus secundo uento uias
                        dirigunt, ut odor cum ipsis recedat. Mirantur sibilum, fistularum: rectis
                        auribus acutissime audiunt, submissis nihil. Stupent omnia; propterea
                        facilius obuios se praebent sagittantibus.</seg>
                    <seg
                        n="12"
                        type="section">Si maria tranent, non aspectu petunt litora, sed olfactu;
                        infirmos ponunt in ultimo et lassorum capita clunibus per uices sustinent. E
                        cornibus quod dextrum fuerit efficacius est ad medellam;</seg>
                    <seg
                        n="13"
                        type="section">si fugare angues gestias, utrum uelis ures, quae ustrina
                        praeterea nidore uitium aperit ac detegit, si cui inest morbus comitialis.
                        Pro aetate ramos augent. Id incrementum in sexennes perseuerat; deinceps
                        numerosiora non possunt fieri cornua, possunt crassiora:</seg>
                    <seg
                        n="14"
                        type="section">quae quidem castratis numquam crescunt nec tamen
                        decidunt.</seg>
                    <seg
                        n="15"
                        type="section">Dentes monstrant senectutem, cum aut pauci inueniuntur aut
                        nulli. Serpentem hauriunt et spiritu narium extrahunt de latebris
                        cauernarum. Dictamnum ipsi prodiderunt, dum eo pasti excutiunt accepta
                        tela.</seg>
                    <seg
                        n="16"
                        type="section">Herbam quoque quam cinarem uocant contra noxia edunt gramina.
                        Aduersus uenena mirificum est innulei coagulum occisi in matris suae utero.
                        Patuit numquam eos febrescere, quam ob causam confecta ex medullis ipsorum
                        unguina sedant calores hominum languentium.</seg>
                    <seg
                        n="17"
                        type="section">Legimus plurimos matutinis diebus ceruinam carnem degustare
                        solitos sine febribus longaeuos fuisse; quod demum proderit si uno uulnere
                        fuerint interempti.</seg>
                    <seg
                        n="18"
                        type="section">Ad dinoscendam uiuacitatem Alexander Magnus torques plurimis
                        ceruis innexuit, qui post annum centesimum capti necdum senii indicium
                        praeferebant. </seg>
                </p>
                <p>
                    <seg
                        n="19"
                        type="section">Eadem paene specie sunt quos tragelaphos dicunt, sed non
                        alibi quam circa Phasidem apparent; tantum quod illi uillosos habent armos
                        et menta promissis hirta barbis. </seg>
                </p>
            </div>
            <div
                n="20"
                type="chapter">
                <p>
                    <seg
                        n="1"
                        type="section">Mons Saeuo ipse ingens nec Riphaeis minor collibus initium
                        Germaniae facit. Inguaeones tenent, a quibus primis post Scythas nomen
                        Germanicum consurgit.</seg>
                    <seg
                        n="2"
                        type="section">Diues uirum terra, frequens populis numerosis et inmanibus.
                        Extenditur inter Hercynium saltum et rupes Sarmatarum. Vbi incipit Danuuio,
                        ubi desinit Rheno perfunditur. De internis eius partibus Alba Guthalus
                        Vistla amnes latissimi praecipitant in Oceanum. </seg>
                </p>
                <p>
                    <seg
                        n="3"
                        type="section">Saltus Hercynius aues gignit quarum pennae per obscurum
                        emicant et interlucent, quamuis obtenta nox denset tenebras. Vnde homines
                        loci illius plerumque nocturnos excursus sic destinant, ut illis utantur ad
                        praesidium itineris dirigendi, praeiactisque per opaca callium rationem uiae
                        moderentur indicio plumarum refulgentium.</seg>
                    <seg
                        n="4"
                        type="section">In hoc tractu sane et in omni septentrionis plaga uisontes
                        frequentissimi, qui bouis feri similes, saetosi colla, iubas horridi, ultra
                        tauros pernicitate, capti adsuescere manu nesciunt.</seg>
                    <seg
                        n="5"
                        type="section">Sunt et uri, quos inperitum uulgus uocat bubalos, cum bubali
                        paene ad ceruinam faciem in Africa procreentur. Istis porro quos uros
                        dicimus taurina cornua in tantum modum protenduntur, ut dempta ob insignem
                        capacitatem inter regias mensas potuum gerula fiant.</seg>
                    <seg
                        n="6"
                        type="section">Est et alce mulis comparanda, adeo propenso labro superiore,
                        ut nisi recedens in posteriora uestigia pasci non queat.</seg>
                    <seg
                        n="7"
                        type="section">Gangauia insula e regione Germaniae mittit animal quale alce,
                        sed cuius suffragines ut elephantis flecti nequeunt; propterea non cubat,
                        cum dormiendum est, tamen somnulentam arbor sustinet, quae prope casuram
                        secatur, ut fera dum adsuetis fulmentis innititur faciat ruinam. Ita
                        capitur: alioqui difficile est eam mancipari, nam in illo rigore poplitum
                        inconprehensibili fuga pollet.</seg>
                    <seg
                        n="8"
                        type="section">De Germanicis insulis Gangauia maxima est, sed nihil in ea
                        magnum praeter ipsam. </seg>
                </p>
                <p>
                    <seg
                        n="9"
                        type="section">Nam Glaesaria dat crystallum, dat et sucinum: quod sucinum
                        Germani gentiliter uocant glaesum. Qualitas materiae istius summatim antea
                        Germanico autem Caesare omnes Germaniae oras scrutante conperta: arbor est
                        pinei generis, cuius mediale autumni tempore sucino lacrimat. Sucum esse
                        arboris de nominis capessas qualitate; pinum uero, unde sit gignitum, si
                        usseris, odor indicabit. Pretium operae est scire longius, ne Padanae siluae
                        credantur lapidem fleuisse.</seg>
                    <seg
                        n="10"
                        type="section">Hanc speciem in Illyricum barbari intulerunt; quae cum per
                        Pannonica commercia usu ad Transpadanos homines foret deuoluta, quod ibi
                        primum nostri uiderant, ibi etiam natam putauerunt.</seg>
                    <seg
                        n="11"
                        type="section">Munere Neronis principis adparatus omnis sucino inornatus
                        est: nec difficulter, cum per idem tempus tredecim milia librarum rex
                        Germaniae donum ei miserit.</seg>
                    <seg
                        n="12"
                        type="section">Rude primum nascitur et corticosum, deinde incoctum adipe
                        lactentis suis expolitur ad quem uidemus nitorem.</seg>
                    <seg
                        n="13"
                        type="section">Pro facie habet nomina: melleum dicitur et Falernum, utrumque
                        de similitudine aut uini aut utique mellis. In aperto est quod rapiat folia,
                        quod trahat paleas; quod uero medeatur multis uitalium incommodis, medentium
                        docuit disciplina. Et India habet sucinum, sed Germania plurimum optimumque.
                        Quoniam ad insulam Glaesariam ueneramus, a sucino coeptum. </seg>
                </p>
                <p>
                    <seg
                        n="14"
                        type="section">Nam in Germaniae continentibus gallaica reperitur, quam
                        gemmam Arabicis anteponunt: uincit enim gratia. Arabes quidem dicunt non
                        alibi eam deprehendi quam in nidis auium quas melancoryphos uocant; quod
                        nullus recepit, cum apud Germaniae populos quamuis rara in saxis tamen
                        appareat. Honore et pretio ad smaragdos uiret pallidum. Nihil iucundius
                        aurum decet.</seg>
                    <seg
                        n="15"
                        type="section">Cerauniorum porro genera diuersa sunt. Germanicum candidum
                        est: splendet tamen caerulo et si sub diuo habeas, fulgorem rapit siderum.
                    </seg>
                </p>
            </div>
            <div
                n="21"
                type="chapter">
                <p>
                    <seg
                        n="1"
                        type="section">Galliae inter Rhenum et Pyrenaeum, item inter Oceanum et
                        montes Cebennam ac Iuris porriguntur, praepinguibus glebis accommodae
                        prouentibus fructuariis, pleraeque consitae uitibus et arbustis, omni ad
                        usum animantium fetu beatissimae, riguae aquis fluminum et fontium, sed
                        fontaneis interdum sacris et uaporantibus. Infamantur ritu incolarum, qui ut
                        aiunt (ueri enim periculum non ad me recipio) iniuria religionis humanis
                        litant hostiis. Ex isto sinu quoquo orbis uelis exeas: in Hispanias et in
                        Italiam terra marique, in Africam mari tantum;</seg>
                    <seg
                        n="2"
                        type="section">si Thracia sit petenda, excipit ager Raeticus optimus et
                        ferax, inde Noricus frigidus et parcius fructuosus,</seg>
                    <seg
                        n="3"
                        type="section">tum Pannonia uiro fortis et solo laeta, deinde Moesiae, quas
                        maiores nostri iure Cereris horreum nominabant.</seg>
                    <seg
                        n="4"
                        type="section">In quarum parte quae Pontica est apparet herba, qua inficitur
                        oleum quod uocant Medicum: hoc ad incendium excitatum si obruere aqua
                        gestias, ardet magis nec alio sopitur quam iactu pulueris. </seg>
                </p>
            </div>
            <div
                n="23"
                type="chapter">
                <p>
                    <seg
                        n="1"
                        type="section">Finis erat orbis ora Gallici litoris, nisi Brittania insula
                        non qualibet amplitudine nomen paene orbis alterius mereretur: octingenta
                        enim et amplius milia passuum longa detinet, ita ut eam in Calidonicum usque
                        angulum metiamur. In quo recessu Vlixem Calidoniae adpulsum manifestat ara
                        Graecis litteris scripta [uotum]. </seg>
                </p>
                <p>
                    <seg
                        n="2"
                        type="section">Multis insulis nec ignobilis circumdatur. Quarum Hibernia ei
                        proximat magnitudine, inhumana incolarum ritu aspero, alias ita pabulosa, ut
                        pecua, nisi interdum a pastibus arceantur, ad periculum agat satias.</seg>
                    <seg
                        n="3"
                        type="section">Illic nullus anguis, auis rara, gens inhospita et bellicosa.
                        Sanguine interemptorum hausto prius uictores uultus suos oblinunt. Fas ac
                        nefas eodem loco ducunt.</seg>
                    <seg
                        n="4"
                        type="section">Apis nusquam: aduectum inde puluerem seu lapillos si quis
                        sparserit inter aluearia, examina fauos deserent.</seg>
                    <seg
                        n="5"
                        type="section">Sed mare quod inter hanc et Brittaniam interluit undosum
                        inquietumque toto in anno nonnisi pauculis diebus est nauigabile</seg>
                    <seg
                        n="6"
                        type="section">idque in centum uiginti milia passuum latitudinis diffundi
                        qui fidem ad uerum ratiocinati sunt aestimarunt.</seg>
                    <seg
                        n="7"
                        type="section">Siluram quoque insulam ab ora quam gens Brittana Dumnonii
                        tenent turbidum fretum distinguit. Cuius homines etiamnunc custodiunt morem
                        uetustum: nummum refutant; dant res et accipiunt; mutationibus necessaria
                        potius quam pretiis parant; deos percolunt; scientiam futurorum pariter uiri
                        ac feminae ostentant.</seg>
                    <seg
                        n="8"
                        type="section">At Tanatus insula adspiratur freto Gallico, a Brittaniae
                        continente aestuario tenui separata, felix frumentariis campis et gleba
                        uberi, nec tantum sibi uerum et aliis salubris locis; nam cum ipsa nullo
                        serpatur angue, asportata inde terra quoquo gentium inuecta sit angues
                        necat. </seg>
                </p>
                <p>
                    <seg
                        n="9"
                        type="section">Multae et aliae circa Brittaniam insulae, e quibus Thyle
                        ultima, in qua aestiuo solstitio sole de cancri sidere faciente transitum
                        nox nulla: brumali solstitio perinde nullus dies. Vltra Thylen accipimus
                        pigrum et concretum mare. </seg>
                </p>
                <p>
                    <seg
                        n="10"
                        type="section">Circuitus Brittaniae quadragies octies septuaginta quinque
                        milia sunt. In quo spatio magna et multa flumina, fontes calidi opiparo
                        exculti apparatu ad usus mortalium; quibus fontibus praesul est Mineruae
                        numen, in cuius aede perpetui ignes numquam canescunt in fauillas, sed ubi
                        ignis tabuit uertit in globos saxeos.</seg>
                    <seg
                        n="11"
                        type="section">Praeterea, ut taceam metallorum largam uariamque copiam
                        quibus Brittaniae solum undique generum pollet uenis locupletibus, gagates
                        hic plurimus optimusque est lapis: si decorem requiras, nigrogemmeus; si
                        naturam, aqua ardet, oleo restinguitur; si potestatem, attritu calefactus
                        adplicita detinet atque sucinum.</seg>
                    <seg
                        n="12"
                        type="section">Regionem partim tenent barbari, quibus per artifices plagarum
                        figuras iam inde a pueris uariae animalium effigies incorporantur,
                        inscriptisque uisceribus hominis incremento pigmenti notae crescunt; nec
                        quicquam mage patientiae loco nationes ferae ducunt, quam ut per memores
                        cicatrices plurimum fuci artus bibant. </seg>
                </p>
            </div>
            <div
                n="23"
                type="chapter">
                <p>
                    <seg
                        n="1"
                        type="section">Reuersos ad continentem res Hispanienses uocant. Terrarum
                        plaga conparanda optimis, nulli posthabenda frugis et soli copia, siue
                        uinearum prouentus respicere siue arborarios uelis.</seg>
                    <seg
                        n="2"
                        type="section">Omni materia affluit, quaecumque aut pretio ambitiosa est aut
                        usu necessaria. argentum uel aurum requiras, habet; ferrariis numquam
                        defecit; non cedit uitibus, uincit olea.</seg>
                    <seg
                        n="3"
                        type="section">Diuidua est prouinciis tribus, secundo Punico bello nostra
                        facta. Nihil in ea otiosum, nihil sterile: quicquid cuiuscumque modi negat
                        messem, uiget pabulis; etiam quae arida sunt, ab sterilitate rudentum
                        materias nauticis subministrant. Non coquunt ibi sales, sed effodiunt.</seg>
                    <seg
                        n="4"
                        type="section">Depurgant in minium nitellas pulueris. Fucant uellera, ut ad
                        ruborem merum depotent cocci uenenum. </seg>
                </p>
                <p>
                    <seg
                        n="5"
                        type="section">In Lusitania promunturium est quod Artabrum alii, alii
                        Olisiponense dicunt. Hoc caelum terras maria distinguit, terris Hispaniae
                        latus finit; caelum et maria hoc modo diuidit, quod a circuitu eius
                        incipiunt Oceanus Gallicus et frons septentrionalis, Oceano Atlantico et
                        occasu terminatis.</seg>
                    <seg
                        n="6"
                        type="section">Ibi oppidum Olisipone Vlixi conditum, ibi Tagus flumen. Tagum
                        ob harenas auriferas ceteris praetulerunt.</seg>
                    <seg
                        n="7"
                        type="section">In proximis Olisiponis equae lasciuiunt mira fecunditate; nam
                        aspiratae fauonii uento concipiunt et sitientes uiros aurarum spiritu
                        maritantur.</seg>
                    <seg
                        n="8"
                        type="section">Hiberus amnis toti Hispaniae nomen dedit, Baetis prouinciae,
                        uterque nobilis. Carthaginem apud Hiberos, quae mox colonia facta est, Poeni
                        condiderunt, Tarraconem Scipiones; ideo caput est prouinciae Tarraconensis.
                    </seg>
                </p>
                <p>
                    <seg
                        n="9"
                        type="section">Lusitanum litus floret gemma ceraunio plurimum, quod etiam
                        Indicis praeferunt; huius ceraunii color est e pyropo; qualitas igni
                        probatur; quem si sine detrimento sui perferat, aduersum uim fulgurum
                        creditur opitulari. </seg>
                </p>
                <p>
                    <seg
                        n="10"
                        type="section">Cassiterides insulae spectant aduersum Celtiberiae latus,
                        plumbi fertiles, et tres Fortunatae, e quibus solum uocabulum signandum
                        fuit.</seg>
                    <seg
                        n="11"
                        type="section">Ebusus quae a Dianio abest septingenta stadia, serpentem non
                        habet, utpote cuius terra serpentes fuget. Colubraria quae Sucronem uersus
                        est feta est anguibus.</seg>
                    <seg
                        n="12"
                        type="section">Bocchoris regnum Baleares fuerunt, usque ad euersionem frugum
                        cuniculis animalibus quondam copiosae. In capite Baeticae, ubi extremus est
                        noti orbis terminus, insula continenti septingentis pedibus separatur, quam
                        Tyrii a Rubro profecti mari Erythream, Poeni lingua sua Gadir, id est saepem
                        nominauerunt. In hac Geryonem aeuum agitauisse plurimis monumentis probatur,
                        tametsi quidam putent Herculem boues ex alia insula abduxisse, quae
                        Lusitaniam contuetur. </seg>
                </p>
                <p>
                    <seg
                        n="13"
                        type="section">Sed Gaditanum fretum, a Gadibus dictum, Atlanticos aestus in
                        nostrum mare discidio inmittit orbis. Nam Oceanus, quem Graii sic nominant
                        de celeritate, ab occasu solis inrumpens laeuo latere Europam radit, Africam
                        dextero, scissisque Calpe et Abinna montibus quos dicunt columnas Herculis,
                        inter Mauros funditur et Hispaniam;</seg>
                    <seg
                        n="14"
                        type="section">ac freto isti, cuius quindecim milia passuum efficit
                        longitudo, latitudo uix septem, quodam ostio aperit limen interni aequoris,
                        mixtus mediterraneis sinibus, quos ad usque orientem propellit. Horum qui
                        Hispanias perfundit Hibericus fertur et Balearicus; qui Narbonensem
                        prouinciam Gallicus; mox Ligusticus; ab eo ad Siciliam Tuscus, quem Graeci
                        Ionium uel Tyrrhenum, Itali inferum uocitant; a Sicilia Cretam usque
                        Siculus;</seg>
                    <seg
                        n="15"
                        type="section">inde Creticus, qui in Pamphyliam et Aegyptum pertendit; quae
                        aquarum moles torto in septentrionem prius latere, anfractibus magnis iuxta
                        Graecias et Hillyricum per Hellespontum in angustias stringitur Propontidis;
                        quae Propontis Europam Asiamque discriminans ad Maeotidem peruenit.</seg>
                    <seg
                        n="16"
                        type="section">Causas nominum non uniformis dedit ratio. Asiaticum et
                        Phoenicum a prouinciis dictum, ab insulis Carpathium Aegaeum Icarium
                        Balearicum Cypricum; a gentibus Ausonium Dalmaticum Ligusticum Tuscum; ab
                        oppidis Adriaticum Argolicum Corinthium Tyrium; a casibus hominum Myrteum
                        uel Hellespontum; a memoria regis Ionium; a bouis transitu uel angustiis
                        etiam meatibus boum peruiis Bosporos; a moribus accolarum Euxinus, Axinos
                        ante appellatus; ab ordine fluenti Propontis. Aegyptium pelagus Asiae datur,
                        Gallicum Europae, Africum Libyae; his ut quaeque proxima sunt uenerunt in
                        partes partium.</seg>
                    <seg
                        n="17"
                        type="section">Haec in gremiis terrarum. Oras autem extimas Oceanus
                        amplectitur, qui a litoribus suis Arabicus Persicus Indicus Eous Sericus
                        Hyrcanus Caspius Scythicus Germanicus Gallicus Atlanticus Libycus Aegyptius
                        dicitur.</seg>
                    <seg
                        n="18"
                        type="section">Cuius accessus incrementa circa litora Indiae uehementissime
                        proruunt maximosque ibi exitus faciunt, siue quod *suspensius sustollatur ui
                        caloris, seu quod in ea parte orbis et fontium et fluminum copia sit
                        effusior.</seg>
                    <seg
                        n="19"
                        type="section">Dubitatur etiamnunc quibus ex causis intumescat uel quatenus,
                        cum superfluus sibi fuerit, rursus in se residat. Nec in obscuro est plura
                        pro ingeniis disserentium potius quam pro ueritatis fide expressa. Sed
                        omisso ancipiti concurrentium quaestionum has opiniones probatissimas
                        inuenimus.</seg>
                    <seg
                        n="20"
                        type="section">Physici aiunt mundum animal esse eumque ex uariis elementorum
                        corporibus conglobatum moueri spiritu regente; quae utraque diffusa per
                        membra omnia aeternae molis uigorem exerceant.</seg>
                    <seg
                        n="21"
                        type="section">Sicut ergo in corporibus nostris commercia sunt spiritalia,
                        ita in profundis Oceani nares quasdam mundi constitutas, per quas emissi
                        anhelitus uel reducti modo efflent maria, modo reuocent.</seg>
                    <seg
                        n="22"
                        type="section">At hi qui siderum sequuntur disciplinam contendunt meatus
                        istos commoueri lunae cursibus, adeo ut sic uicissitudines inter maciem
                        aquarum et plenitudinem respiciant ad auctus eius uel eliquia. Neque eodem
                        semper tempore, sed prout illa aut mergatur aut surgat uariant se
                        alternantes recursus. </seg>
                </p>
            </div>
            <div
                n="24"
                type="chapter">
                <p>
                    <seg
                        n="1"
                        type="section">De Hispania excursus in Libyam; nam Baelone progressos, quod
                        Baeticae oppidum est, ultra interiacens fretum trium et triginta milium
                        passuum Tingi excipit, Mauretaniae nunc colonia, sed cuius Antaeus primus
                        auctor est.</seg>
                    <seg
                        n="2"
                        type="section">Porro quod in illo ambitu Aegyptium finitur pelagus et
                        Libycum incipit, placuit ut Africam Libyam diceremus. Quidam tamen Libyam a
                        Libya Epaphi filia, Africam autem ab Afro Libyis Hereulis filio potius
                        dictam receperunt.</seg>
                    <seg
                        n="3"
                        type="section">Lix quoque colonia in eodem tractu constituta est, ubi Antaei
                        regia, qui implicandis explicandisque nexibus humi melius sciens, uelut
                        genitus matre terra, ibidem Herculi uictus est.</seg>
                    <seg
                        n="4"
                        type="section">Nam de hortis Hesperidum et peruigili dracone, ne famae
                        licentia uulneretur fides, ratio haec est. Flexuoso meatu aestuarium e mari
                        fertur adeo sinuosis lateribus tortuosum, ut uisentibus procul lapsus
                        angueos fracta uertigine mentiatur;</seg>
                    <seg
                        n="5"
                        type="section">itaque quod hortos appellauere circumdat, unde pomorum
                        custodes interpretantes struxerunt iter ad mendacium fabulandi. Sed haec
                        insula, insinuata sinibus aluei recurrentis et in quibusdam aequoris spiris
                        sita, praeter arbores oleastri similes et aram sacram Herculi aliud nihil
                        praefert quo propaget uetustatis memoriam.</seg>
                    <seg
                        n="6"
                        type="section">Verum ultra frutices aureos et metalla frondentia illud magis
                        mirum, quod solum inferiore licet libra depressum numquam accessu freti
                        superlabitur, sed obstaculo naturalis repaguli in ipsis marginibus haeret
                        unda et intimis orarum superciliis sponte fluctus ingrui resistuntur;
                        spectando nimirum ingenio loci planities manet sicca, quamuis prona aequora
                        superueniant.</seg>
                    <seg
                        n="7"
                        type="section">Sala oppidum imminet Salae flumini. Ab hoc per Autolorum
                        gentem iter est in Atlanticas solitudines.</seg>
                    <seg
                        n="8"
                        type="section">Atlas mons e media harenarum consurgit uastitate et eductus
                        in uiciniam lunaris circuli ultra nubila caput condit; qua ad Oceanum
                        extenditur, cui a se nomen dedit, manat fontibus, nemoribus inhorrescit,
                        rupibus asperatur, squalet ieiunio, humo nuda nec herbida; qua Africam
                        contra uersus est, felix nascentibus sponte frugibus, arboribus proceris
                        opacissimus, quarum odor grauis, comae cupressi similes uestiuntur lanugine
                        sericis uelleribus nihilo uiliore.</seg>
                    <seg
                        n="9"
                        type="section">In eo latere et herba euphorbea copiosa, cuius sucus ad
                        oculariam proficit claritatem nec mediocriter percellit uim uenenorum.</seg>
                    <seg
                        n="10"
                        type="section">Vertex semper niualis. Saltus eius quadrupedes ac serpentes
                        ferae et cum his elephanti occupauerunt. Silet per diem uniuersus nec sine
                        horrore secretus est, lucet nocturnis ignibus, choris Aegipanum undique
                        personatur; audiuntur et cantus tibiarum et tinnitus cymbalorum per oram
                        maritimam.</seg>
                    <seg
                        n="11"
                        type="section">A Lixo abest quinque et ducentis milibus passuum, Lix a
                        Gaditano freto centum duodecim milibus. Habitatus ante, ut indicat loci
                        facies quondam cultu exercita, in qua usque adhuc uitis et palmae extat
                        uestigium.</seg>
                    <seg
                        n="12"
                        type="section">Apex Perseo et Herculi peruius, ceteris inaccessus: ita fidem
                        ararum inscriptio palam facit. Qua spectat occasum, inter ipsum et flumen
                        Anatim per quadringenta nonaginta sex milia passuum infames bestiis siluae
                        obsident.</seg>
                    <seg
                        n="13"
                        type="section">Amnes circa eum non tacendi, qui licet separentur interuallis
                        amplioribus, transierunt tamen in quoddam Atlantici nominis
                        ministerium,</seg>
                    <seg
                        n="14"
                        type="section">Asana marino haustu: Bambotum crocodillis et hippopotamis
                        refertum *ultraque adhuc amnis qui atro colore exit per intimas et exustas
                        solitudines, quae torrente perpetuo et sole nimio plus quam ignito numquam
                        ab aestu uindicantur.</seg>
                    <seg
                        n="15"
                        type="section">Haec de Atlante, quem Mauri Addirim nominant, et *Hannonis
                        Punici libri et nostri annales prodiderunt, Iuba etiam Ptotemaei filius qui
                        utriusque Mauretaniae regno potitus est. Suetonius quoque Paulinus summam
                        huic cognitioni inposuit manum, qui ultra Atlantem primus et paene solus
                        Romana signa circumtulit. </seg>
                </p>
            </div>
            <div
                n="25"
                type="chapter">
                <p>
                    <seg
                        n="1"
                        type="section">E prouinciis Mauretaniis Tingitana, quae solstitiali plagae
                        obuia est quaeque porrigitur ad internum mare, exurgit montibus septem, qui
                        a similitudine fratres appellati freto imminent.</seg>
                    <seg
                        n="2"
                        type="section">Hi montes elephantis frequentissimi sunt. Monent a principio
                        hoc animantium genus dicere. Igitur elephanti iuxta sensum humanum
                        intellectus habent, memoria pollent, siderum seruant disciplinam. Luna
                        nitescente gregatim amnes petunt, mox perspersi liquore solis exortum
                        motibus quibus possunt salutant, deinde in saltus reuertuntur.</seg>
                    <seg
                        n="3"
                        type="section">Duo eorum genera sunt: nobiliores indicat magnitudo, minores
                        nothos dicunt. Candore dentium intellegitur iuuenta; quorum alter semper in
                        ministerio est, alteri parcitur, ne hebetatus assiduo repercussu minus
                        uigeat si fuerit dimicandum.</seg>
                    <seg
                        n="4"
                        type="section">Cum uenatu premuntur, pariter affligunt utrosque, ut damnato
                        ebore non requirantur; hanc enim sibi causam periculi inesse sentiunt.
                        Oberrant agminatim; natu maximus ducit agmen, aetate proximus cogit
                        [sequentes].</seg>
                    <seg
                        n="5"
                        type="section">Flumen transituri minimos antemittunt, ne maiores ingressu
                        alueum atterant et profundos gurgites depressis uadis faciant. Venerem ante
                        annos decem feminae, ante quinque mares nesciunt. Biennio coeunt quinis nec
                        amplius in anno diebus, non prius ad gregarium numerum reuersuri quam uiuis
                        aquis abluantur.</seg>
                    <seg
                        n="6"
                        type="section">Propter feminas numquam dimicant: nulla enim nouerunt
                        adulteria. Inest illis clementiae bonum; quippe si per deserta uagabundum
                        hominem forte uiderint, ductus usque ad notas uias praebent; uel si
                        confertis pecoribus occursitent, itinera sibi blanda et placida manu
                        faciunt, ne quod obuium animal interimant conflictu fortuito.</seg>
                    <seg
                        n="7"
                        type="section">Si quando pugnatur, non mediocrem habent curam sauciorum; nam
                        fessos uulneratosque in medium receptant. Cum captiuitate uenerint in manus
                        hominum, mansuescunt hausto hordei suco.</seg>
                    <seg
                        n="8"
                        type="section">Maria transmeaturi in naues non prius subeunt quam de reditu
                        illis sacramentum luatur. Indicos elephantos Mauretani timent et quasi
                        paruitatis suae conscii aspernantur ab his uideri. Non annis decem, ut
                        uulgus, sed biennio, ut Aristoteles definit, utero grauescunt, nec amplius
                        quam semel gignunt, nec plures quam singulos.</seg>
                    <seg
                        n="9"
                        type="section">Viuunt in annos trecentos. Inpatientissimi frigoris. Truncos
                        edunt, lapides hauriunt, gratissimas in cibatu habent palmas. Odorem muris
                        uel maxime fugiunt; pabula etiam quae a musculis contacta sint
                        recusant.</seg>
                    <seg
                        n="10"
                        type="section">Si quis casu chamaeleontem deuorauerit, uermem elephantis
                        ueneficum, oleastro sumpto pesti medetur. Durissimum dorso tergus est,
                        uentri mollius. Setarum hirsutiae nullae. Inter hos et dracones iugis
                        discordia.</seg>
                    <seg
                        n="11"
                        type="section">Denique insidiae hoc astu praeparantur: serpentes propter
                        semitas delitescunt, per quas elephanti assuetis callibus euagantur; atque
                        ita praetermissis prioribus postremos adoriuntur, ne qui antecesserunt
                        queant opitulari; primumque pedes nodis ligant, ut laqueatis cruribus
                        inpediant gradiendi facultatem;</seg>
                    <seg
                        n="12"
                        type="section">nam elephanti, nisi praeuenti hac spirarum mora, uel
                        arboribus se uel saxis applicant, ut pondere nitibundo attritos necent
                        angues.</seg>
                    <seg
                        n="13"
                        type="section">Dimicationis praecipua causa est, quod elephantis ut aiunt
                        frigidior inest sanguis et ob id a draconibus auidissime torrente captantur
                        aestu. Quam ob rem numquam inuadunt nisi potu grauatos, ut uenis propensius
                        inrigatis maiorem sumant de oppressis satietatem.</seg>
                    <seg
                        n="14"
                        type="section">Nec aliud magis quam oculos petunt, quos solos expugnabiles
                        sciunt, uel interiora aurium, quod is tantum locus defendi non potest
                        promoscide. Itaque cum ebiberint sanguinem, dum ruunt beluae, dracones
                        obruuntur.</seg>
                    <seg
                        n="15"
                        type="section">Sic utrimque fusus cruor terram imbuit fitque pigmentum
                        quicquid soli tinxerit, quod cinnabari uocant. Elephantos Italia anno urbis
                        conditae quadringentesimo septuagesimo secundo in Lucanis primum bello
                        Epirotico uidit et boues Lucas inde dixit. </seg>
                </p>
                <p>
                    <seg
                        n="16"
                        type="section">Caesariensi colonia Caesarea inest a diuo Claudio deducta,
                        Bocchi prius regia, postmodum Iubae indulgentia p. R. dono data. Inest et
                        oppidum Siga, quod habitatum Syphaci fuit.</seg>
                    <seg
                        n="17"
                        type="section">Nec ab Icosio taciti recedemus: Hercule enim illa transeunte
                        uiginti qui a comitatu eius desciuerant locum deligunt, iaciunt moenia; ac
                        ne quis inposito a se nomine priuatim gloriaretur, de condentium numero urbi
                        nomen datum. </seg>
                </p>
            </div>
            <div
                n="26"
                type="chapter">
                <p>
                    <seg
                        n="1"
                        type="section">Quod est a flumine Amsiga Numidiae datur. Huius incolae
                        quamdiu errarunt pabulationibus uagabundis, Nomades dicti sunt. Vrbes in ea
                        plurimae nobilesque, sed Cirta eminet; dein Chulli purpurario fuco Tyriis
                        uelleribus comparata.</seg>
                    <seg
                        n="2"
                        type="section">Omnis haec regio finibus in Zeugitanum limitem desinit. Qua
                        parte siluestris est, feras educat, qua iugis ardua, equos alit. Eximio
                        etiam marmore praedicatur. </seg>
                </p>
                <p>
                    <seg
                        n="3"
                        type="section">Numidici ursi ceteris praestant rabie dumtaxat et uillis
                        profundioribus; nam genitura par est quoque loco genitis. Eam protinus
                        dixero. Coeunt non itidem quo quadrupedes aliae, sed apti amplexibus mutuis
                        uelut humanis coniugationibus copulantur.</seg>
                    <seg
                        n="4"
                        type="section">Desiderium ueneris hiems suscitat. Secreti honore reuerentur
                        mares grauidas et in iisdem licet foueis, partitis tamen per scrobes
                        secubationibus diuiduntur. Lucinae illis properatius tempus est; quippe
                        uterum trigesimus dies liberat. Vnde euenit, ut praecipitata fecunditas
                        informes creet partus:</seg>
                    <seg
                        n="5"
                        type="section">carnes pauxillulas edunt, quibus color candidus, oculi nulli
                        et de festina inmaturitate tantum rudis sanies, exceptis unguium
                        lineamentis. Has lambendo sensim figurant et interdum adpectoratas fouent,
                        ut assiduo incubitu calefactae animalem trahant spiritum.</seg>
                    <seg
                        n="6"
                        type="section">Interea cibus nullus. sane diebus primis quattuordecim matres
                        in somnum ita concidunt, ut nec uulneribus excitari queant. Enixae quaternis
                        latent mensibus; mox egressae in diem liberum tantam patiuntur insolentiam
                        lucis, ut putes obsitas caecitate.</seg>
                    <seg
                        n="7"
                        type="section">Inualidum ursis caput, uis maxima in brachiis et in lumbis;
                        unde interdum posticis pedibus insistunt. Insidiantur aluearibus apium,
                        maxime fauos appetunt, nec auidius aliud quam mella captant.</seg>
                    <seg
                        n="8"
                        type="section">Cum gustauere mandragorae mala, moriuntur; sed eunt obuiam,
                        ne malum in perniciem conualescat et formicas uorant ad recuperandam
                        sanitatem.</seg>
                    <seg
                        n="9"
                        type="section">Si quando tauros adoriuntur, sciunt quibus potissimum
                        partibus immorentur nec aliud quam cornua aut nares petunt; cornua ut
                        pondere defetigent, nares, ut acrior dotor sit in loco teneriore.</seg>
                    <seg
                        n="10"
                        type="section">M. Messalla consule L. Domitius Ahenobarbus curulis aedilis
                        ursos Numidicos centum et totidem Aethiopas uenatores in circo Romano
                        edidit, idque spectaculum inter memorabiles titulos adnotatur. </seg>
                </p>
            </div>
            <div
                n="27"
                type="chapter">
                <p>
                    <seg
                        n="1"
                        type="section">Omnis Africa a Zeugitano pede incipit, promunturio Apollinis
                        Sardiniae contrauersa, promunturio Mercurii procedens in frontem Sicanam;
                        proinde extenta in duas prominentias, quarum altera promunturium Candidum
                        dicitur, alteram quae est in Cyrenaica regione Phycuntem uocant;</seg>
                    <seg
                        n="2"
                        type="section">ea per sinum Creticum opposita Cretae insulae contra Taenarum
                        Laconicae excurrit.</seg>
                    <seg
                        n="3"
                        type="section">Harenis Catabathmi Aegypto insinuata, cui proximi Cyrenenses,
                        extenditur inter duas Syrtes, quas inaccessas uadosum ac reciprocum mare
                        efficit. Cuius sali defectus uel incrementa haud promptum est deprehendere,
                        ita incertis motibus nunc in breuia *residit dorsuosa, nunc inundatur
                        aestibus inquietis,</seg>
                    <seg
                        n="4"
                        type="section">ut Varro auctor est, perflabilem ibi terram uentis
                        penetrantibus subitam uim spiritus citissime aut reuomere maria aut
                        resorbere.</seg>
                    <seg
                        n="5"
                        type="section">Omnis haec plaga ab Aethiopia et terminis Asiae Nigri flumine
                        qui Nilum parit, ab Hispania freto scinditur; latere quod ad meridiem uergit
                        fontium inops est et infamis siti; altrinsecus qua septemtrionem patitur
                        aquario larga;</seg>
                    <seg
                        n="6"
                        type="section">in agro Byzaceno, qui patet passuum ducentis uel amplius
                        milibus, glebis ita praepinguis, ut iacta ibi semina cum incremento
                        centesimae frugis renascantur. </seg>
                </p>
                <p>
                    <seg
                        n="7"
                        type="section">Externos in ea plurimos conuentasse argumentum de urbibus et
                        locis dabimus. Borion promunturium quod aquilone caeditur Graeci aduenae sic
                        uocauerunt. Hipponem Regium postea dictum, item Hipponem alterum de
                        interfluenti freto Diarrhyton nuncupatum, nobilissima oppida, equites Graeci
                        condiderunt.</seg>
                    <seg
                        n="8"
                        type="section">Clypeam ciuitatem Siculi extruunt et Aspida primum nominant,
                        Veneriam etiam in *quam Veneris Erycinae religiones transtulerunt. Achaei
                        Tripolim lingua sua signant de urbium trium numero, id est Oeae, Sabratae,
                        Leptimagnae. Philaenis fratribus a laudis cupidine Graium uocamen datum.
                    </seg>
                </p>
                <p>
                    <seg
                        n="9"
                        type="section">Hadrumeto atque Carthagini auctor est a Tyro populus; sed
                        quae super Carthagine ueraces libri prodiderunt hoc loco reddam.</seg>
                    <seg
                        n="10"
                        type="section">Vrbem istam, ut Cato in oratione senatoria autumat, cum rex
                        Iapon rerum in Libya potiretur, Elissa mulier extruxit domo Phoenix et
                        Carthadam dixit, quod Phoenicum ore exprimit ciuitatem nouam. Mox sermone
                        uerso in uerbum Punicum et haec Elisa et illa Carthago dicta est; quae post
                        annos DCCXXVII exciditur quam fuerat constituta.</seg>
                    <seg
                        n="11"
                        type="section">Deinde a C. Graccho colonis Italicis data et Iunonia ab eo
                        dicta, aliquantisper ignobilis humili et languido statu; demum in claritatem
                        secundae Carthaginis, interiectis centum et duobus annis, M. Antonio P.
                        Dolabella cos. enituit, alterum post urbem Romam terrarum decus.</seg>
                    <seg
                        n="12"
                        type="section">Verum ut ad Africam redeam, ipsa suo cingitur angio. Interna
                        eius plurimae quidem bestiae, sed principaliter leones tenent.</seg>
                    <seg
                        n="13"
                        type="section">Quorum trifariam genus scinditur: nam breuiores et iubis
                        crispi plerumque ignaui sunt et inbelles; longiores et coma simplici acres
                        magis; at hi quos creant pardi in plebe remanent iubarum inopes. Pariter
                        omnes parcunt a sagina, primum quod alternis diebus potum, alternis cibum
                        capiunt ac frequenter, si digestio non est insecuta, [solitae] cibationi
                        superponunt diem;</seg>
                    <seg
                        n="14"
                        type="section">tum quod carnes iusto amplius deuoratas, cum grauantur,
                        insertis in ora unguibus sponte protrahunt. Sane et cum fugiendum est in
                        satietate, idem faciunt.</seg>
                    <seg
                        n="15"
                        type="section">Senectam defectio probat dentium. Nam clementiae indicia
                        multa sunt: prostratis parcunt; in uiros potius quam in feminas saeuiunt;
                        infantes nonnisi in magna fame perimunt. Nec a misericordia separantur;
                        assiduis denique exemptis patet eos pepercisse, cum multi captiuorum aliquot
                        leonibus obuii intacti repatriauerint;</seg>
                    <seg
                        n="16"
                        type="section">Gaetulae etiam mulieris nomen Iubae libris conprehensum est,
                        quae obtestata occursantes feras inmunis rediit. Auersi coeunt; nec hi
                        tantum, sed et lynces et cameli et elephanti et rhinocerotes et
                        tigrides.</seg>
                    <seg
                        n="17"
                        type="section">Leaenae fetu primo catulos quinque edunt, deinde per singulos
                        numerum decoquunt annis insequentibus et postremo cum ad unum materna
                        fecunditas recidit, sterilescunt in aeternum.</seg>
                    <seg
                        n="18"
                        type="section">Animos leonum frons et cauda indicant, sicut motus equini de
                        auribus intelleguntur; dedit enim has notas generosissimo cuique natura. Vis
                        summa in pectore est, firmitas in capite praecipua. Cum premuntur a canibus,
                        contemptim recedunt subsistentesque interdum ancipiti recessu dissimulant
                        timorem;</seg>
                    <seg
                        n="19"
                        type="section">idque agunt, si in campis nudis ac patentibus urgeantur, nam
                        siluestribus locis, quasi testem ignauiae non reformident, quanta possunt se
                        fuga subtrahunt. Cum insequuntur, nisum saltu adiuuant; cum fugiunt, non
                        ualent salire. Gradientes mucrones unguium uaginis corporum claudunt, ne
                        acumina adtritu retundantur. Hoc adeo custodiunt, ut nonnisi auersis
                        falculis currant.</seg>
                    <seg
                        n="20"
                        type="section">Saepti a uenantibus obtutu terram contuentur, quo minus
                        conspectis uenabulis terreantur. Numquam limo uident minimeque se uolunt
                        aspici. Cantus gallinaceorum et rotarum timent strepitus, sed ignes
                        magis.</seg>
                    <seg
                        n="21"
                        type="section">Leontophonos uocari accipimus bestias modicas, quae captae
                        exuruntur, ut earum cineris aspergine carnes pollutae iactaeque per conpita
                        concurrentium semitarum leones necent, si quantulumcumque ex illis
                        sumpserint.</seg>
                    <seg
                        n="22"
                        type="section">Propterea leones naturali eas premunt odio atque ubi facultas
                        data est, morsu quidem abstinent, sed dilancinatas exanimant pedum nisibus.
                        Spectaculum ex his primus Romae edidit Scaeuola Publii filius in curuli
                        aedilitate. </seg>
                </p>
                <p>
                    <seg
                        n="23"
                        type="section">Hyaenam quoque mittit Africa, cui cum spina riget collum
                        continua unitate flectique non quit nisi toto corporis circumactu. Multa de
                        ea mira: primum quod sequitur stabula pastorum et auditu assiduo addiscit
                        uocamen quod exprimere possit imitatione uocis humanae, ut in hominem astu
                        accitum nocte saeuiat.</seg>
                    <seg
                        n="24"
                        type="section">Vomitus quoque humanos mentitur falsisque singultibus
                        sollicitatos sic canes deuorat; qui forte si uenantes umbram eius dum
                        sequuntur contigerint, latrare nequeunt uoce perdita. Eadem hyaena
                        inquisitione corporum sepultorum busta eruit. Praeterea pronius est marem
                        capere; feminis enim ingenita est callidior astutia.</seg>
                    <seg
                        n="25"
                        type="section">Varietas multiplex inest oculis colorumque mutatio. In quorum
                        pupulis lapis inuenitur, hyaeniam dicunt, praeditum illa potestate, ut cuius
                        hominis linguae fuerit subditus, praedicat futura. Verum hyaena quodcumque
                        animal ter lustrauerit, mouere se non potest; quapropter magicam scientiam
                        inesse ei pronuntiauerunt.</seg>
                    <seg
                        n="26"
                        type="section">In Aethiopiae parte coit cum leaena, unde nascitur monstrum:
                        corocottae nomen est. Voces hominum et ipsa pariter adfectat. Numquam
                        cohibet aciem orbium, sed in obtutum sine nictatione contendit. In ore
                        gingiua nulla, dens unus atque perpetuus, qui ut numquam retundatur,
                        naturaliter capsularum modo clauditur. </seg>
                </p>
                <p>
                    <seg
                        n="27"
                        type="section">Inter ea quae dicunt herbatica eadem Africa onagros habet, in
                        quo genere singuli inperitant gregibus feminarum. Aemulos libidinis metuunt.
                        Inde est quod grauidas suas seruant, ut expositos mares, si qua facultas
                        fuerit, truncatos mordicus priuent testibus, quod cauentes feminae in
                        secessibus partus occulunt. </seg>
                </p>
                <p>
                    <seg
                        n="28"
                        type="section">Africa serpentibus adeo fecunda est, ut mali huius merito
                        illi potissimum palma detur. Cerastae praeferunt quadrigemina cornicula,
                        quorum ostentatione ueluti esca inlice sollicitatas aues perimunt; nam
                        reliqua corporis de industria harenis tegunt nec ullum indicium sui
                        praebent, nisi ex ea parte qua inuitatis dolo pastibus necem praepetum
                        aucupentur.</seg>
                    <seg
                        n="29"
                        type="section">Amphisbaena consurgit in caput geminum, quorum alterum loco
                        suo est, alterum in ea parte qua cauda; quae causa efficit ut capite
                        utrimque secus nitibundo serpat tractibus circulatis.</seg>
                    <seg
                        n="30"
                        type="section">Iaculi arbores subeunt, e quibus ui maxima turbinati
                        penetrant animal quodcumque obuium fortuna, fecerit. Scytale tanta
                        praefulget tergi uarietate, ut notarum gratia uidentes retardet et quoniam
                        reptando pigrior est, quos adsequi non quit, miraculo sui capiat stupentes.
                        In hoc tamen squamarum nitore hiemales exuuias prima ponit.</seg>
                    <seg
                        n="31"
                        type="section">Plures diuersaeque aspidum species, uerum dispares effectus
                        ad nocendum: dipsas siti interficit; hypnale quod somno necat, teste etiam
                        Cleopatra emitur ad mortem. Aliarum uirus quoniam medellas admittit, minus
                        famae meretur.</seg>
                    <seg
                        n="32"
                        type="section">Haemorrhois morsu sanguinem elicit et dissolutis uenarum
                        commerciis quicquid animae est euocat per cruorem. Prester quem percussit,
                        distenditur enormique corpulentia necatur extuberatus. Ictus sepium putredo
                        sequitur.</seg>
                    <seg
                        n="33"
                        type="section">Sunt et ammodytae, est et cenchris, elephantiae, chersydri,
                        chamaedracontes. Postremo quantus nominum tantus mortium numerus. Nam
                        scorpiones scinci lacertaeque uermibus, non serpentibus adscribuntur.</seg>
                    <seg
                        n="34"
                        type="section">Monstra haec si sibilant, clementius feriunt. Habent
                        adfectus: non temere nisi coniuges euagantur; capto altero uel occiso uter
                        superfuerit efferatur. Subtiliora sunt capita feminis, alui tumidiores,
                        pestis nocentior. Masculus aequaliter teres est, sublimior etiam
                        mitiorque.</seg>
                    <seg
                        n="35"
                        type="section">Igitur anguibus uniuersis hebes uisus est. Raro in aduersum
                        contuentur, nec frustra, cum oculos non in fronte habeant, sed in
                        temporibus, adeo ut citius audiant quam aspiciant. </seg>
                </p>
                <p>
                    <seg
                        n="36"
                        type="section">De gemma heliotropio inter Aethiopiam Africam Cyprum certamen
                        fuit, quaenam mitteret generis huius eminentissimam; deprehensumque est
                        documentis plurimis Aethiopicam aut Libycam palmam tenere. Viridi colore est
                        non ita acuto, sed nubilo magis et represso, stellis puniceis
                        superspersa.</seg>
                    <seg
                        n="37"
                        type="section">Causa nominis de effectu lapidis est et potestate: deiecta in
                        labris aheneis radios solis mutat sanguineo repercussu extraque aquam
                        splendorem eius abicit et auertit. Etiam illud posse dicitur, ut herbae
                        eiusdem quo est nominis mixta et praecantationibus legitimis consecrata eum
                        a quocumque gestabitur subtrahat uisibus obuiorum. </seg>
                </p>
                <p>
                    <seg
                        n="38"
                        type="section">Inter Syrtes quamuis terra pergentibus iter sideribus
                        destinatur nec aliter cursus patescit; nam putris soli faciem aura mutat et
                        minimo licet uento tantam diuersitatem flatus efficit, ut subinde peruersis
                        sitibus locorum nulla indicia agnitioni relinquantur, cum modo quae fuerant
                        tumulis ardua in ualles residunt, modo quae uallibus pressa *coitu pulueris
                        aggerantur.</seg>
                    <seg
                        n="39"
                        type="section">Ita etiam continens naturam maris sui patitur; nec interest
                        ubi potius sint procellae, cum ad exitium uiantium elementis congruentibus
                        in terris flabra saeuiant, in mari terrae.</seg>
                    <seg
                        n="40"
                        type="section">Vtraeque Syrtes CCL milibus passuum separantur. Aliquanto
                        clementior quae minor est. Cn. denique Seruilio C. Sempronio cos. inter haec
                        uadosa classem Romanam inpune accipimus perfretasse. In hoc sinu Mene insula
                        post Minturnenses paludes C. Mario fuit latebra. </seg>
                </p>
                <p>
                    <seg
                        n="41"
                        type="section">Supra Garamantas Psylli fuerunt, contra noxium uirus muniti
                        incredibili corporis firmitate. Soli morsibus anguium non interibant et
                        quamuis dente letali appetiti incorrupta durabant sanitate. Recens etiam
                        editos serpentibus offerebant:</seg>
                    <seg
                        n="42"
                        type="section">si essent partus adulteri, matrum crimina plectebantur
                        interitu paruulorum; si pudici, probos ortus a morte paterni sanguinis
                        priuilegium tuebatur; sic originis fidem probabant uenenis iudicantibus. Sed
                        haec gens interiuit a Nassamonibus capta nec quicquam aliud praeter
                        opinionem de uestigio nominis sui Psylli reliquerunt.</seg>
                    <seg
                        n="43"
                        type="section">Nassamonitem lapidem Nassamones dant, sanguineum uniuersum,
                        nigris uenulis adumbratum. In intimo recessu Syrtis maioris circa
                        Philaenorum aras Lotophagos fuisse discimus, nec incertum est. A Philaenorum
                        aris non procul palus est quam Triton amnis influit, ubi speculatam se
                        artium deam crediderunt. </seg>
                </p>
                <p>
                    <seg
                        n="44"
                        type="section">Maior Syrtis ostentat oppidum, Cyrenas uocant, quod Battius
                        Lacedaemonius olympiade quinta et quadragesima, rege Marcio res Romanas
                        tenente, anno post Troiam captam quingentesimo octogesimo sexto condidit;
                        quae domus Callimacho poetae fuit patria.</seg>
                    <seg
                        n="45"
                        type="section">Inter hoc oppidum et templum Hammonis milia passuum CCCC
                        sunt. Templo fons proximat Soli sacer, qui humoris nexibus humum stringit,
                        fauillam etiam in caespitem solidat.</seg>
                    <seg
                        n="46"
                        type="section">In qua gleba non sine miraculo lucus emicat undique secus
                        agris arentibus. Illic et lapis legitur, Hammonis uocant cornum; nam ita
                        tortuosus est et inflexus, ut effigiem reddat cornus arietini; fulgore aureo
                        est, praediuina somnia repraesentare dicitur subiectus capiti
                        incubantium.</seg>
                    <seg
                        n="47"
                        type="section">Et arbor est melopos nomine, ex qua profluit lentus umor,
                        quem a loco hammoniacum nominamus. </seg>
                </p>
                <p>
                    <seg
                        n="48"
                        type="section">Apud Cyrenenses praeterea sirpe gignitur odoratis radicibus,
                        uirgulto herbido magis quam arbusto; cuius e culmo exudat aestatis tempore
                        pingue roscidum idque pascentium hircorum inhaeret barbulis; ubi cum
                        arefactum inoleuit guttis stiriacis, legitur ad usum mensarum uel medellae
                        magis.</seg>
                    <seg
                        n="49"
                        type="section">Dictum est primum lac sirpicum, quoniam manat in modum
                        lacteum; deinde usu deriuante laser nominatum. Quae germina initio
                        barbaricae inpressionis uastatis agris, postea ob intolerandam uectigalis
                        nimietatem ferme penitus ipsi accolae eruerunt. </seg>
                </p>
                <p>
                    <seg
                        n="50"
                        type="section">Cyrenis ab laeua Africa est et a dextra Aegyptus, a fronte
                        saeuum et inportuosum mare, a tergo barbarorum uariae nationes et solitudo
                        inaccessa, quae basiliscum creat, malum in terris singulare.</seg>
                    <seg
                        n="51"
                        type="section">Serpens est paene ad semipedem longitudinis, alba quasi
                        mitrula lineatus caput, nec hominis tantum uel aliorum animantium exitiis
                        datus, sed terrae quoque ipsius, quam polluit et exurit, ubicumque ferale
                        sortitur receptaculum. Denique extinguit herbas, necat arbores, ipsas etiam
                        corrumpit auras, ita ut in aere nulla alitum inpune transuolet infectum
                        spiritu pestilenti.</seg>
                    <seg
                        n="52"
                        type="section">Cum mouetur, media corporis parte serpit, media arduus est et
                        excelsus. Sibilum eius etiam serpentes perhorrescunt et cum acceperint,
                        fugam quaeque quoquo potest properant.</seg>
                    <seg
                        n="53"
                        type="section">Quicquid morsu eius occiderit non depascitur fera, non
                        attrectat ales. Mustelis tamen uincitur, quas illic homines inferciunt
                        cauernis in quibus delitescit. Vis tamen ne defuncto quidem deest. Denique
                        basilisci reliquias amplo sestertio Pergameni conparauerunt, ut aedem
                        Apellis manu insignem nec araneae intexerent nec alites inuolarent. </seg>
                </p>
                <p>
                    <seg
                        n="54"
                        type="section">Circa extimum Syrtium cornum Bernicen ciuitatem adluit Lethon
                        amnis, inferna ut putant exundatione prorumpens et apud pristinos uates
                        latice memoratus obliuionis. Hanc Berenice muniuit quae Ptolemaeo tertio
                        fuit nupta et in maiori Syrti locauit. </seg>
                </p>
                <p>
                    <seg
                        n="55"
                        type="section">Omne autem latifundium quod inter Aegyptum Aethiopiam
                        Libyamque diffunditur, quacumque lucis opacum est, uarium impleuit simiarum
                        genus. Nec quisquam offensus nomine cognitionem grauetur.</seg>
                    <seg
                        n="56"
                        type="section">Enimuero operae pretium est nihil omittere in quo naturae
                        spectanda sit prouidentia. Plebes simiarum in his est quas passim uidemus
                        non sine ingenio aemulandi, quo facilius in manus ueniunt; nam dum auide
                        uenantium gestus adfectant, relicta consulto uisci unguilla, quod mendacio
                        factum uident, oculos suos oblinunt: ita uisu obducto pronum est eas
                        corripi.</seg>
                    <seg
                        n="57"
                        type="section">Exultant noua luna, tristes sunt cornuto et cauo sidere.
                        Inmoderate fetus amant, adeo ut catulos facilius amittant, quos impendio
                        diligunt et ante se gestant, quoniam neglecti pone matrem semper
                        haerent.</seg>
                    <seg
                        n="58"
                        type="section">Cercopitheci caudas habent: haec sola discretio est inter
                        prius dictas. Cynocephali et ipsi sunt e numero simiarum, in Aethiopiae
                        partibus frequentissimi, uiolenti ad saltum, feri morsu, numquam ita
                        mansueti, ut non sint magis rabidi.</seg>
                    <seg
                        n="59"
                        type="section">Inter simias habentur et sphinges, uillosae comis, mammis
                        prominulis ac profundis, dociles ad feritatis obliuionem.</seg>
                    <seg
                        n="60"
                        type="section">Sunt et quas uocant satyros, facie admodum grata,
                        gesticulatis motibus inquietae. Callitriches toto paene aspectu a ceteris
                        differunt: in facie barba est, lata cauda. Has capere non est arduum, sed
                        proferre rarum; neque enim uiuunt in altero quam in Aethiopico, hoc est suo
                        caelo. </seg>
                </p>
            </div>
            <div
                n="28"
                type="chapter">
                <p>
                    <seg
                        n="1"
                        type="section">Inter Nassamonas et Trogodytas gens Amantum est quae salibus
                        domus extruunt; quos in modum cautium e montibus excitatos ad usum aedium
                        caementiciis nectunt struicibus. Tanta ibi huiusce uenae copia est, ut tecta
                        faciant e salinis.</seg>
                    <seg
                        n="2"
                        type="section">Isti sunt Amantes, qui commercium cum Trogodytis habent
                        carbunculi gemmae. Citra Amantas propiores Nassamonibus Asbytae lasere
                        uiuunt. Hoc aluntur, hoc illis edule est. </seg>
                </p>
            </div>
            <div
                n="29"
                type="chapter">
                <p>
                    <seg
                        n="1"
                        type="section">Garamantum oppidum est Debris fonte miro: quidni? Qui
                        alternis uicibus die frigeat, nocte ferueat, ac per eadem uenarum commercia
                        interdum ignito uapore inaestuet, interdum glaciali algore
                        inhorrescat.</seg>
                    <seg
                        n="2"
                        type="section">Incredibile memoratu, ut tam breui curriculo natura tam
                        dissonam faciat uarietatem idque qui percontari uelit tenebris, inesse
                        fluori illi aeternam facem credat; qui rimetur die, brumales scatebras
                        numquam aliud aestimet quam perpetuo rigere.</seg>
                    <seg
                        n="3"
                        type="section">Vnde non inmerito per gentes Debris inclita est, cuius aquae
                        *caelesti uertigine mutant qualitatem, quamuis contrauersa siderum
                        disciplina; nam cum mundum a calore uesper temperet, ab occasu incipit ita
                        incalescere, ut ni tactu abstineas, noxium sit contigisse,</seg>
                    <seg
                        n="4"
                        type="section">rursum cum ortu solis incanduerit et radiis feruefacta sunt
                        uniuersa, sic hiemales euomit scaturrigines, ut hauriri etiam a sitientibus
                        non queat. Quis ergo non stupeat fontem qui friget calore, calet frigore?
                    </seg>
                </p>
                <p>
                    <seg
                        n="5"
                        type="section">Garamanticae regionis caput Garama est, ad quam iter diu
                        inextricabile fuit et inuium; nam latrones puteos harenis operiebant, ut
                        temporaria fraude subductis aquis iter infame siti submoueret accessus
                        uiantium.</seg>
                    <seg
                        n="6"
                        type="section">Sed Vespasiano principe bello, quod cum Oeensibus gestum est,
                        difficultas haec dissoluta est, conpendio spatii breuioris reperto.</seg>
                    <seg
                        n="7"
                        type="section">Garamantas Cornelius Balbus subegit et primus ex hac uictoria
                        triumphauit; primus sane de externis utpote Gadibus genitus accessit ad
                        gloriam nominis triumphalis.</seg>
                    <seg
                        n="8"
                        type="section">Armenta gentis istius obliquis ceruicibus pabulantur; nam si
                        recta ad pastus ora dirigant, officiunt prona ad humum cornua. Ex parte qua
                        Cercina est accipimus Gauloen insulam, in qua serpens neque nascitur neque
                        uiuit inuecta; praeterea iactus ex ea quocumque gentium puluis arcet angues:
                        scorpiones superiactus ilico perimit. </seg>
                </p>
            </div>
            <div
                n="30"
                type="chapter">
                <p>
                    <seg
                        n="1"
                        type="section">Aethiopes et gentes Atlanticae Nigri flumine diuiduntur, quem
                        partem putant Nili; sic papyro uiret, sic calamo praetexitur, animalia eadem
                        edit, iisdem temporibus exundat, intra ripas quoque tunc redit cum contentus
                        est alueo suo Nilus.</seg>
                    <seg
                        n="2"
                        type="section">Garamantici Aethiopes matrimonia priuatim nesciunt, sed
                        omnibus in uenerem uulgo licet. Inde est quod filios matres tantum
                        recognoscunt: nam paterni nominis nulla reuerentia est.</seg>
                    <seg
                        n="3"
                        type="section">Quis enim uerum patrem nouerit in hac luxuria incesti
                        lasciuientis? Eapropter Garamantici Aethiopes inter omnes populos degeneres
                        habentur, nec inmerito, quia adflicta disciplina castitatis successionis
                        notitiam ritu improbo perdiderunt. </seg>
                </p>
                <p>
                    <seg
                        n="4"
                        type="section">Nomen Aethiopum late patet. In parte Africana qua Meroen
                        uidet Libya plurimae eorum sunt et uariae nationes. Harum e numero Nomades
                        cynocephalorum lacte uiuunt. Serbotae longi sunt ad pedes duodecim. Azachaei
                        captos uenatibus elephantos deuorant.</seg>
                    <seg
                        n="5"
                        type="section">Psambaris nulla est aurita quadrupes, nec elephanti quidem.
                        His proximi summam regiae potestatis cani tradunt, de cuius motibus quidnam
                        inperitet augurantur.</seg>
                    <seg
                        n="6"
                        type="section">Maritimos Aethiopas quaternos oculos dicunt habere; sed fides
                        alia est, illa denique quod et uident plurimum et manifestissime destinant
                        iactus sagittarum. Occidentem uersus Agriophagi tenent, qui solas
                        pantherarum et leonum carnes edunt, rege praediti, cuius in fronte oculus
                        unus est.</seg>
                    <seg
                        n="7"
                        type="section">Sunt et Pamphagi, quibus esca est quicquid mandi potest et
                        omnia fortuitu gignentia. Sunt et Anthropophagi, quorum morem uocamen
                        sonat.</seg>
                    <seg
                        n="8"
                        type="section">Cynomolgos aiunt habere caninos rictus et prominula ora.
                        Artabatitae proni atque quadrupedes, nec secus ac ferae sine sedibus
                        euagantur. Confines Mauretaniae certo tempore locustas terrestres legunt
                        duratasque salsugine in praesidium uitae solas habent; sed ex illis
                        quadragesimum aeui annum nullus supergreditur. </seg>
                </p>
                <p>
                    <seg
                        n="9"
                        type="section">Ab Oceano isto ad Meroen, quam insulam amplexu primo Nilus
                        facit, milia passuum sunt sexcenta uiginti. Vltra Meroen super exortum solis
                        Macrobii Aethiopes uocantur; dimidio enim eorum protentior est quam nostra
                        uita.</seg>
                    <seg
                        n="10"
                        type="section">Hi Macrobii iustitiam colunt, amant aequitatem, plurimum
                        ualent robore, praecipua decent pulchritudine, ornantur aere, auro uincula
                        faciunt noxiorum. Locus apud eos est Heliutrapeza opiparis epulis semper
                        refertus, quibus indiscretim omnes uescuntur; nam etiam diuinitus eas augeri
                        ferunt.</seg>
                    <seg
                        n="11"
                        type="section">Est etiam ibidem lacus, quo perfusa corpora uelut oleo
                        nitescunt. Ex hoc lacu potus saluberrimus. sane adeo liquidus est, ut ne
                        caducas quidem uehat frondes, sed ilico folia lapsa ad fundum demittat
                        laticis tenuitate. </seg>
                </p>
                <p>
                    <seg
                        n="12"
                        type="section">Vltra hos desertae et inhumanae solitudines ad usque Arabicos
                        sinus. Deinde in ultimis Orientis monstruosae gentium facies. Aliae sine
                        naribus, aequali totius oris planitie, informes habent uultus.</seg>
                    <seg
                        n="13"
                        type="section">Aliis concreta ora sunt modicoque tantum foramine calamis
                        auenarum pastus hauriunt. Nonnullae linguis carent, in uicem sermonis
                        utentes nutibus motibusque.</seg>
                    <seg
                        n="14"
                        type="section">Quaedam ex istis nationibus ante Ptolemaeum Lathyrum regem
                        Aegypti incognitum habuerunt ignis usum. Aethiopia omnis ab oriente hiberno
                        ad occidentem hibernum tenet. Quicquid eius est sub meridiano cardine, lucis
                        nitet, qui maxime uirent hieme. A media parte mons editus mari inminet,
                        ingenuo igni per aeternum feruidus et in quiete iugis flagrantibus;</seg>
                    <seg
                        n="15"
                        type="section">inter quae incendia iugis aestus draconum magna copia est.
                        Veris draconibus ora parua et ad morsus non dehiscentia et artae fistulae,
                        per quas trahant spiritus et linguas exerant; quippe non in dentibus uim,
                        sed in caudis habent et uerbere potius quam rictu nocent.</seg>
                    <seg
                        n="16"
                        type="section">Exciditur e cerebris draconum dracontias lapis, sed lapis non
                        est nisi detrahatur uiuentibus; nam si obeat prius serpens, cum anima simul
                        euanescit duritie soluta. Vsu eius Orientis reges praecipue gloriantur,
                        quamquam nullum lenocinium artis admittat soliditate et quicquid in eo
                        nobile est, non manus faciant nec alterius quam naturae candor sit quo
                        reluceat.</seg>
                    <seg
                        n="17"
                        type="section">Auctor Sotacus gemmam hanc etiam uisam sibi scribit et quibus
                        intercipiatur modis edocet. Praestantissimi audacia uiri explorant anguium
                        foueas et receptus; inde praestolati ad pastum exeuntes praeteruectique
                        percitis cursibus, obiciunt gramina medicata quantum potest ad incitandum
                        soporem;</seg>
                    <seg
                        n="18"
                        type="section">ita somno sopitis capita desecant et de manubiis praecipitis
                        ausi praedam reuehunt temeritatis. </seg>
                </p>
                <p>
                    <seg
                        n="19"
                        type="section">Quae locorum Aethiopes tenent feris plena sunt, e quibus quam
                        nabun uocant nos camelopardalim dicimus, collo equi similem, pedibus
                        bubulis, capite camelino, nitore rutilo, albis maculis superspersa.</seg>
                    <seg
                        n="20"
                        type="section">Animal hoc Romae circensibus dictatoris Caesaris primum
                        publicatum. Iisdem ferme temporibus illinc exhibita monstra sunt, cephos
                        appellant, quorum posteriores pedes crure et uestigio humanos artus
                        mentiuntur, priores hominum manus referunt; sed a nostris non amplius quam
                        semel uisa sunt.</seg>
                    <seg
                        n="21"
                        type="section">Ante ludos Cn. Pompeii rhinocerotem Romana spectacula
                        nesciebant; cui bestiae color buxeus, in naribus cornu unicum et repandum,
                        quod subinde attritum cautibus in mucronem excitat eoque aduersus elephantos
                        proeliatur, par ipsis longitudine, breuior cruribus, naturaliter aluum
                        petens, quam solam intellegit ictibus suis peruiam. </seg>
                </p>
                <p>
                    <seg
                        n="22"
                        type="section">Iuxta Nigrim fluuium catoblepas nascitur modica atque iners
                        bestia, caput praegraue aegre ferens, aspectu pestilenti; nam qui in oculos
                        eius offenderint, protinus uitam exuunt.</seg>
                    <seg
                        n="23"
                        type="section">Formicae ibi ad formam canis maximi harenas aureas pedibus
                        eruunt, quos leoninos habent; quas custodiunt, ne quis auferat, captantesque
                        ad necem persequuntur.</seg>
                    <seg
                        n="24"
                        type="section">Eadem Aethiopia mittit lycaonem: lupus est ceruice iubatus et
                        tot modis uarius, ut nullum colorem illi dicant abesse.</seg>
                    <seg
                        n="25"
                        type="section">Mittit et parandrum, boum magnitudine, bisulco uestigio,
                        ramosis cornibus, capite ceruino, ursi colore et pariter uillo profundo.
                        Hunc parandrum adfirmant habitum metu uertere et cum delitescat fieri
                        adsimilem cuicumque rei proximauerit, siue illa saxo alba sit, seu frutecto
                        uirens, siue quem alium modum praeferat.</seg>
                    <seg
                        n="26"
                        type="section">Faciunt hoc idem in mari polypi, in terra chamaeleontes; sed
                        et polypus et chamaeleon glabra sunt, ut pronius sit cutis laeuitate
                        proximantia aemulari; in hoc nouum est ac singulare hirsutiam pili colorum
                        uices facere. Hinc euenit ut difficulter capi possit. </seg>
                </p>
                <p>
                    <seg
                        n="27"
                        type="section">Aethiopicis lupis proprium est, quod in saliendo ita nisus
                        habent alitis, ut non magis proficiant cursu quam meatu; homines tamen
                        numquam impetunt. Bruma comati sunt, aestate nudi: thoas uocant.</seg>
                    <seg
                        n="28"
                        type="section">Hystrix quoque inde loci frequentissima, erinacii similis,
                        spinis tergum hispida, quas plerumque laxatas iaculatione emittit
                        uoluntaria, ut assiduis aculeorum nimbis canes uulneret ingruentes.</seg>
                    <seg
                        n="29"
                        type="section">Illius caeli ales est pegasus, sed haec ales equinum nihil
                        praeter aures habet. Tragopan quoque auis maior aquilis, cornibus arietinis
                        praeferens armatum caput. </seg>
                </p>
                <p>
                    <seg
                        n="30"
                        type="section">Aethiopes legunt cinnamum. Id frutectum situ breui nascitur,
                        ramo humili et represso, numquam ultra duas ulnas altitudinis; quod
                        gracilius prouenerit eximium magis ducitur; quod in crassitudinem
                        extuberatur despectui est.</seg>
                    <seg
                        n="31"
                        type="section">Verum legitur per sacerdotes hostiis prius caesis; quae cum
                        litauerint, obseruatur ut messis nec ortum solis anticipet nec egrediatur
                        occasum. Quisquis principatum tenet, sarmentorum aceruos hasta diuidit, quae
                        sacrata est in hoc ministerium; atque ita portio manipulorum soli dicatur:
                        quae si iuste diuisa est, sponte incenditur. </seg>
                </p>
                <p>
                    <seg
                        n="32"
                        type="section">Inter haec quae diximus nitore caerulo hyacinthus inuenitur,
                        lapis pretiosus, si quidem inculpabilis reperiatur; est enim uitiis non
                        parce obnoxius; nam plerumque aut uiolaceo diluitur aut nubilo obducitur aut
                        albicantius in aquaticum eliquescit; optimus in illo tenor, si nec densiore
                        fuco sit obtunsior nec propensa perspicuitate detectior, sed ex utroque
                        temperamento lucis et purpurae fucatum suauiter florem trahat.</seg>
                    <seg
                        n="33"
                        type="section">Hic est qui sentit auras et cum caelo facit; nec aequaliter
                        rutilat, cum aut nubilosus est aut serenus dies. Praeterea in os missus
                        magis friget. Scalpturis certe minime adcommodatus, ut qui tritum respuat,
                        nec tamen penitus inuictus; nam adamante scribitur et notatur.</seg>
                    <seg
                        n="34"
                        type="section">Vbi hyacinthus, ibi et chrysoprasus apparet; quem lapidem lux
                        celat, produnt tenebrae. Haec enim est in illo diuersitas, ut nocte igneus
                        sit, die pallidus. Ex ipso solo sumimus haematitem rubore sanguineo ac
                        propterea haematitem uocatum. </seg>
                </p>
            </div>
            <div
                n="31"
                type="chapter">
                <p>
                    <seg
                        n="1"
                        type="section">Quod ab Atlante usque Canopitanum ostium panditur, ubi Libyae
                        finis est et Aegyptium limen, dictum a Canopo Menelai gubernatore sepulto in
                        ea insula quae ostium Nili facit, gentes tenent dissonae, quae in auiae
                        solitudinis secretum recesserunt.</seg>
                    <seg
                        n="2"
                        type="section">Ex his Atlantes ab humano ritu prorsus exulant. Nulli
                        proprium uocabulum, nulli speciale nomen. Diris solis ortus excipiunt, diris
                        occasus prosequuntur ustique undique torrentis plagae sidere oderunt deum
                        lucis. Adfirmant eos somnia non uidere et abstinere penitus ab animalibus
                        uniuersis. Trogodytae specus excauant, illis teguntur.</seg>
                    <seg
                        n="3"
                        type="section">Nullus ibi habendi amor: a diuitiis paupertate se
                        abdicauerunt uoluntaria. Tantum lapide uno gloriantur, quem hexecontalithon
                        nominamus, tam diuersis notis sparsum, ut sexaginta gemmarum colores in
                        paruo orbiculo eius deprehendantur. Homines isti carnibus uiuunt serpentium
                        ignarique sermonis stridunt potius quam loquuntur.</seg>
                    <seg
                        n="4"
                        type="section">Augilae uero solos colunt inferos. Feminas suas primis
                        noctibus nuptiarum adulteriis cogunt patere, mox ad perpetuam pudicitiam
                        legibus stringunt seuerissimis.</seg>
                    <seg
                        n="5"
                        type="section">Gamphasantes abstinent proeliis, fugiunt commercia, nulli se
                        extero misceri sinunt. Blemyas credunt truncos nasci parte qua caput est, os
                        tamen et oculos habere in pectore. Satyri de hominibus nihil aliud
                        praeferunt quam figuram.</seg>
                    <seg
                        n="6"
                        type="section">Aegipanes hoc sunt quod pingi uidemus. Himantopodes fluxis
                        nisibus crurum serpunt potius quam incedunt et pergendi usum lapsu magis
                        destinant quam ingressu. Pharusi cum Herculi ad Hesperidas pergenti forent
                        comites, itineris taedio hic resederunt. Hactenus Libya. </seg>
                </p>
            </div>
            <div
                n="32"
                type="chapter">
                <p>
                    <seg
                        n="1"
                        type="section">Aegyptus a meridie introrsus recedit quoad praetendant
                        Aethiopes a tergo. Inferiorem eius partem Nilus circumfluit, qui scissus a
                        loco, cui Delta nomen est, ad insulae faciem spatia amplectitur interamna et
                        incerto paene fonte decurrens proditur ut loquemur.</seg>
                    <seg
                        n="2"
                        type="section">Originem habet a monte inferioris Mauretaniae, qui Oceano
                        propinquat. Hoc adfirmant Punici libri; hoc Iubam regem accipimus
                        tradidisse. Igitur protinus lacum efficit quem Nilidem dicunt.</seg>
                    <seg
                        n="3"
                        type="section">Nilum autem iam inde esse coniciunt, quod hoc stagnum herbis
                        piscibus beluis nihil minus procreet quam in Nilo uidemus ac si quando
                        Mauretania, unde origo eius est, aut niuibus densioribus aut imbribus
                        largioribus inrigatur, incrementa exundationis in Aegypto augeantur.</seg>
                    <seg
                        n="4"
                        type="section">Sed effusus hoc lacu harenis sorbetur et cuniculis caecis
                        absconditur;</seg>
                    <seg
                        n="5"
                        type="section">deinde in Caesariensi specu prorumpens ampliore eadem indicia
                        praefert quae in exortu notauimus rursusque subsidit nec se prius reddit
                        quam post interualla itineris extenti contingat Aethiopas, ubi exit et
                        Nigrim facit fluuium, quem supra diximus esse terminum limitis Africani.
                        Astapum eum inde gentes uocant, scilicet aquam e tenebris profluentem.
                    </seg>
                </p>
                <p>
                    <seg
                        n="6"
                        type="section">Multas magnasque ambit insulas, quarum pleraeque sunt tam
                        [diffusae et] uastae magnitudinis, ut uix eas dierum quinque cursu
                        praetermeet, quamuis concitus ibi feratur.</seg>
                    <seg
                        n="7"
                        type="section">Nobilissima earum est Meroe, circum quam diuisus dextero
                        alueo Astosapes, laeuo Astabores nominatur. Tunc quoque emensus magna
                        longinqua, cum primum occurrentibus scopulis asperatur, tantis agminibus
                        extollitur inter obiecta rupium, ut ruere potius quam manare credatur;
                        demumque a cataracte ultimo tutus est:</seg>
                    <seg
                        n="8"
                        type="section">ita enim quaedam claustra eius Aegyptii nuncupant. Relicto
                        tamen hoc pone se nomine, quo Giris uocatur, mox inoffensus meat. Septem
                        ostiis conditur, in meridiem uersus excipitur Aegyptio mari. </seg>
                </p>
                <p>
                    <seg
                        n="9"
                        type="section">*Gnari siderum uel locorum uarias de excessibus eius causas
                        dederunt. Alii adfirmant etesias nubium densitatem illo cogere, unde amnis
                        hic auspicatur, ipsumque fontem umore superno saginatum tantam inundationis
                        habere substantiam, quantum pabuli ad liquorem nubila
                        subministrauerint.</seg>
                    <seg
                        n="10"
                        type="section">Ferunt alii, quod uentorum flatibus repercussus, cum fluorem
                        solitae uelocitatis non queat promouere, aquis in arto luctantibus
                        intumescat; et quo inpensius controuersi spiritus repugnauerint, eo
                        excelsius sublimari in altitudinis uertices repercussam celeritatem, quando
                        nec solitus extenuet cursus alueum et stipato iam flumine uenis originalibus
                        torrentium pondera superueniant:</seg>
                    <seg
                        n="11"
                        type="section">ita concurrente uiolentia hinc urgentis elementi hinc
                        resistentis, undis exultantibus molem colligi, quae excessus facit. Nonnulli
                        adfirmant fontem eius qui Phialus uocatur siderum motibus excitari
                        extractumque radiis candentibus caelesti igne suspendi, non tamen sine certa
                        legis disciplina, hoc est lunis coeptantibus;</seg>
                    <seg
                        n="12"
                        type="section">uerum omnem abscessus originem de sole concipi primosque
                        fieri excessus tumoris, cum per cancrum sol uehatur; postmodum triginta eius
                        partibus euolutis, ubi ingressus leonem ortus sirios excitauit, emissis
                        omnibus cumulis totam fluctuationem erumpere.</seg>
                    <seg
                        n="13"
                        type="section">Quod tempus sacerdotes natalem mundi iudicauerunt, id est
                        inter XIII k. Aug. et XI. Deinde reuocare exitus uniuersos, cum in uirginem
                        transeat, penitusque intra ripas suas capere, cum libram sit
                        ingressus.</seg>
                    <seg
                        n="14"
                        type="section">Hoc etiam addunt pariter eum nocere, siue abundantius
                        exaestuet siue parcius: cum exiguitas minimum adportet fecunditatis,
                        propensior copia diuturno umore culturam moretur.</seg>
                    <seg
                        n="15"
                        type="section">Maximos eius exitus cubitis duodeuiginti consurgere,
                        iustissimos sedecim temperari, nec in quindecim abesse prouentus
                        fructuarios, quicquid infra sit, famem facere.</seg>
                    <seg
                        n="16"
                        type="section">Dant illi etiam hoc maiestatis, ut portendat futura,
                        quandoquidem Pharsalico bello non fuerit egressus quinque ulnas. Iam illud
                        palam est, quod solus ex amnibus nullas expiret auras. Dicionis Aegyptiae
                        esse incipit a Syene, in qua fines Aethiopum, et inde usque dum mari
                        intimatur, Nili nomen tenet. </seg>
                </p>
                <p>
                    <seg
                        n="17"
                        type="section">Inter omnia quae Aegyptus habet digna memoratu praecipue
                        bouem mirantur: Apim uocant. Hunc ad instar colunt numinis, insignem albae
                        notae macula, quae dextero lateri eius ingenita corniculantis lunae refert
                        faciem.</seg>
                    <seg
                        n="18"
                        type="section">Statutum aeui spatium est, quod ut adfuit, profundo sacri
                        fontis inmersus necatur, ne diem longius trahat quam licebit. Mox alter nec
                        sine publico luctu requiritur, quem repertum centum antistites Memphim
                        prosequuntur, ut incipiat ibi sacris initiatus sacer fieri.</seg>
                    <seg
                        n="19"
                        type="section">Delubra quibus succedit aut incubat mystice thalamos
                        nominant. Dat omina manifestantia de futuris: illud maximum, si de
                        consulentis manu cibum capiat. Denique auersatus Germanici Caesaris dexteram
                        prodidit ingruentia, nec multo post Caesar extinctus est.</seg>
                    <seg
                        n="20"
                        type="section">Pueri Apim gregatim sequuntur et repente uelut lymphatici
                        uentura praecinunt. Bos illi ostenditur femina in anno semel, et ipsa non
                        absque certis insignibus, quae atque inuenta et oblata est, eadem die neci
                        datur.</seg>
                    <seg
                        n="21"
                        type="section">Apis natalem Memphi celebrant iactu paterae aureae, quam
                        proiciunt in Nili statum gurgitem. Haec sollemnitas per septem dies agitur;
                        quibus diebus cum sacerdotibus quasdam crocodili indutias habent nec
                        attrectant lauantes. Verum octauo die caerimoniis iam peractis, uelut
                        reddita saeuiendi licentia, solitam resumunt atrocitatem. </seg>
                </p>
                <p>
                    <seg
                        n="22"
                        type="section">Crocodilus malum quadrupes et in terra et in flumine pariter
                        ualet; linguam non habet; maxillam mouet superiorem. Morsus eius horribili
                        tenacitate conueniunt, stipante se pectinatim serie dentium. Plerumque ad
                        uiginti ulnas magnitudinis eualescit. Qualia anseris edit oua.</seg>
                    <seg
                        n="23"
                        type="section">Metatur locum nido naturali prouidentia nec alibi fetus
                        premit quam quo crescentis Nili aquae non possint peruenire. In partu
                        fouendo mas et femina uices seruant. Praeter hiatum oris armatus est etiam
                        unguium inmanitate.</seg>
                    <seg
                        n="24"
                        type="section">Noctibus in aqua degit, per diem humi adquiescit. Circumdatur
                        maxima cutis firmitate in tantum, ut ictus quouis tormento adactos tergo
                        repercutiat.</seg>
                    <seg
                        n="25"
                        type="section">Strophilos auis paruula est: ea reduuias escarum dum
                        adfectat, os beluae huiusce paulatim scalpit et sensim scalpurrigine
                        blandiente aditum sibi in usque fauces facit. Quod ichneumon conspicatus
                        penetrat beluam populatisque uitalibus erosa exit aluo. </seg>
                </p>
                <p>
                    <seg
                        n="26"
                        type="section">Est et delphinum genus in Nilo, quorum dorsa serratas habent
                        cristas. Hi delphines crocodilos studio eliciunt ad natandum demersique astu
                        fraudulento tenera uentrium subternatantes secant et interimunt.</seg>
                    <seg
                        n="27"
                        type="section">Habitant in insula Nili homines forma perexigui, sed audacia
                        usque eo pergit, ut crocodilis se offerant obuios: nam haec monstra
                        fugientes insequuntur, formidant resistentes; ergo capiuntur, subactique
                        etiam intra aquas suas seruiunt et perdomiti metu ita obsequuntur, ut
                        inmemores atrocitatis uictores suos inequitantes dorso uehant.</seg>
                    <seg
                        n="28"
                        type="section">Hanc ergo insulam et hanc gentem ubicumque indicio odoris
                        persenserint, procul fugiunt. In aqua obtunsius uident, in terra acutissime.
                        Hieme nullum cibum capiunt, quin etiam quattuor menses a coeptu brumae
                        inedia exigunt. </seg>
                </p>
                <p>
                    <seg
                        n="29"
                        type="section">Scinci quoque circa Nilum frequentissimi, crocodilis quidem
                        similes, sed forma modica et angusta, uerum ad opem salute non qualibet
                        necessarii: medentes quippe ex ipsis pocula inficiunt, quibus extinguitur
                        uis ueneni. </seg>
                </p>
                <p>
                    <seg
                        n="30"
                        type="section">Hippopotamus in eodem flumine ac solo nascitur, equino et
                        dorso et iuba et hinnitu, rostro resimo, ungulis bifidis, aprugineis
                        dentibus, cauda tortuosa. Noctibus segetes depascitur, ad quas pergit
                        auersus astu doloso, ut fallente uestigio reuertenti nullae ei insidiae
                        praeparentur.</seg>
                    <seg
                        n="31"
                        type="section">Idem cum distenditur nimia satietate, harundines recens
                        caesas petit, per quas tamdiu obuersatur, quoad stirpium acuta pedes
                        uulnerent, ut profluuio sanguinis leuetur sagina; plagam deinde caeno
                        oblinit, usquedum uulnus conducatur in cicatricem. Hippopotamos et
                        crocodilos primus Romae M. Scaurus inuexit. </seg>
                </p>
                <p>
                    <seg
                        n="32"
                        type="section">Circa easdem ripas ales est ibis. Ea serpentium populatur oua
                        gratissimamque ex his escam nidis suis defert: sic rarescunt prouentus
                        fetuum noxiorum.</seg>
                    <seg
                        n="33"
                        type="section">Nec tamen aues istae tantum intra fines Aegyptios prosunt;
                        nam quaecumque Arabicae paludes pennatorum anguium mittunt examina, quorum
                        tam citum uirus est, ut morsum ante mors quam dolor insequatur, sagacitate
                        qua ad hoc ualent aues excitatae in procinctum eunt uniuersae et prius quam
                        terminos patrios externum malum uastet, in aere occursant cateruis
                        pestilentibus; ibi agmen deuorant uniuersum; quo merito sacrae sunt et
                        inlaesae. Ore pariunt. Nigras solum Pelusium mittit, reliqua pars candidas.
                    </seg>
                </p>
                <p>
                    <seg
                        n="34"
                        type="section">De arboribus quas sola fert Aegyptus praecipua est ficus
                        Aegyptia, foliis moro comparanda, poma non ramis tantum gestitans, sed et
                        caudice: usque adeo fecunditati suae angusta est. Vno anno septies fructum
                        sufficit: unde pomum decerpseris, alterum sine mora protuberat.</seg>
                    <seg
                        n="35"
                        type="section">Materia eius in aquam missa subsidit; deinde cum diu
                        desederit in liquore, leuior facta sustollitur et uersa uice, quod natura in
                        alio ligni genere non recipit, fit umore sicca. </seg>
                </p>
                <p>
                    <seg
                        n="36"
                        type="section">Palma quoque Aegyptia dicenda res est; proprie adipsos
                        uocatur, ut dici oportet ea, quae gustata arcet sitim. Odor ei idem qui et
                        malis Cydoniis. Sed demum sitim sedat, si prius quam maturuerit decerpatur;
                        nam si matura sumatur, sensum intercipit, gressum praepedit, linguam
                        retardat obsessisque officiis mentis et corporis ebrietatis facit uitium.
                    </seg>
                </p>
                <p>
                    <seg
                        n="37"
                        type="section">Aegyptium limitem, qua ad Diacecaumenen tendit, incolunt
                        populi, qui momentum, quo reparari mundum ad motus ferunt annuos, hoc studio
                        deprehendunt. Eligitur sacer lucus, in quo consaeptant animalia diuersissimi
                        generis. Ea, ubi ad statum modum caelestis perueniunt *disciplina, sensus
                        suos significationibus produnt quibus possunt:</seg>
                    <seg
                        n="38"
                        type="section">alia ululant, alia mugiunt, quaedam stridunt, quaedam
                        rudiunt, nonnulla simul confugiunt ad uolutabra. Hoc argumentum illis est
                        magistrum ad indicium temporis deprehendendi.</seg>
                    <seg
                        n="39"
                        type="section">Iidem populi ferunt a primis sibi gentis suae auis traditum,
                        ubi nunc occasus est, quondam ibi ortus solis fuisse. </seg>
                </p>
                <p>
                    <seg
                        n="40"
                        type="section">Inter Aegyptias urbes numero portarum Thebae nobiles, ad quas
                        commercia Arabes Indique subuehunt: hinc regio Thebaica.</seg>
                    <seg
                        n="41"
                        type="section">Aboedos et ipsa nobilis, olim Memnonis regia, nunc Osiris
                        fano exculta. Alexandriam et operis ipsius magnitudo et auctor Macedo
                        nobilitant; quam metatus Dinocrates architecton alterum a conditore in
                        memoria locum detinet.</seg>
                    <seg
                        n="42"
                        type="section">Condita autem Alexandria est duodecima centesimaque
                        olympiade, L. Papirio Sp. f. C. Poetelio C. f. consulibus Romanis, haud
                        longe ab ostio fluminis Nili, quod Heracleoticon alii, alii Canopicon
                        appellant. </seg>
                </p>
                <p>
                    <seg
                        n="43"
                        type="section">Est et Pharos, colonia a Caesare dictatore deducta, e qua
                        facibus accensis nocturna dirigitur nauigatio; nam Alexandria insidioso
                        accessu aditur, fallacibus uadis, caeco mari, tribusque tantum canalibus
                        admittit nauigantes, Posideo Tegano Tauro. Hinc igitur in portibus machinas
                        ad praelucendi ministerium fabricatas pharos dicunt.</seg>
                    <seg
                        n="44"
                        type="section">Pyramides turres sunt fastigatae ultra excelsitatem omnem
                        quae fieri manu possit; itaque mensuram umbrarum egressae nullas habent
                        umbras. Nunc ab Aegypto prouehamus stilum. </seg>
                </p>
            </div>
            <div
                n="33"
                type="chapter">
                <p>
                    <seg
                        n="1"
                        type="section">Vltra Pelusiacum ostium Arabia est, ad Rubrum pertinens mare,
                        quod Erythraeum ab Erythra rege Persei et Andromedae filio, non solum a
                        colore appellatum Varro dicit. Qui affirmat in litore maris istius fontem
                        esse, quem si oues biberint, mutent uellerum qualitatem, et antea candidae
                        amittant quod fuerint usque ad haustum ac furuo postmodum nigrescant colore.
                    </seg>
                </p>
                <p>
                    <seg
                        n="2"
                        type="section">Rubri autem maris Arsinoe oppidum. Verum haec Arabia procedit
                        ad usque illam odoriferam et diuitem terram, quam Catabani et Scaenitae
                        tenent Arabes, nobiles monte Cassio;</seg>
                    <seg
                        n="3"
                        type="section">qui Scaenitae causas nominis inde ducunt, quod tentoriis
                        succedunt nec alias domos habent; ipsa autem tentoria cilicia sunt: ita
                        nuncupant uelamenta caprarum pilis texta.</seg>
                    <seg
                        n="4"
                        type="section">Praeterea suillis carnibus prorsus abstinent. Sane hoc
                        animalis genus si inuectum illo fuerit, ilico moritur. Hanc Arabiam Graeci
                        Eudaemonem, nostri Beatam nominauerunt. Habitatur in colle manu facto inter
                        flumen Tigrim et flumen Eulaeum, quod ortum a Medis tam puro fluore inclitum
                        est, ut omnes inde reges non alias quam eius aquas bibant. </seg>
                </p>
                <p>
                    <seg
                        n="5"
                        type="section">Eudaemonem non frustra cognominatam hinc capessas, quod
                        praeter odores, quos creat plurimos, sola tus mittit, nec tamen uniuersa.
                        Nam in medio eius sunt Astramitae, pagus Sabaeorum, a quo octo mansionibus
                        regio turifera disterminatur, Arabia appellata, id est sacra: hoc enim
                        significari interpretantur.</seg>
                    <seg
                        n="6"
                        type="section">Virgulta haec non sunt publica, sed quod inter barbaros
                        nouum, in ius posterorum per successiones transeunt familiarum.</seg>
                    <seg
                        n="7"
                        type="section">Ergo quicumque dominatum istius tenent nemoris, Arabice sacri
                        uocantur. Iidem illi cum lucos istos uel metunt uel incidunt, non funeribus
                        intersunt, non congressibus feminarum polluuntur.</seg>
                    <seg
                        n="8"
                        type="section">Hanc arborem, priusquam penitus fides proderetur, alii
                        lentisco, alii mage terebintho conparabant, usquedum libris, quos Iuba rex
                        scripsit ad Caesarem Augusti filium, palam fieret intorto eam esse uimine,
                        ramis ad aceris qualitatem, amygdalae modo sucum fundere, incidi ortu canis
                        flagrantissimis solibus. </seg>
                </p>
                <p>
                    <seg
                        n="9"
                        type="section">In iisdem saltibus myrrha prouenit, cuius radices ut uitium
                        rastris proficiunt, ablaqueationibus gaudent; nudatae pinguiori fluunt
                        lacrima. Sponte manans pretiosior ex ea sudor est: elicitus corticis uulnere
                        uilior iudicatur.</seg>
                    <seg
                        n="10"
                        type="section">Codex in uertiginem flexus et spinis hispidus; folium
                        crispius licet oliuae tamen simile; maxima extollitur ad quinque cubita
                        proceritatis. Arabes sarmentis eius ignes fouent, quorum fumo satis noxio,
                        nisi odore cremati storacis occurrant, plerumque insanabiles morbos
                        contrahunt. </seg>
                </p>
                <p>
                    <seg
                        n="11"
                        type="section">Apud eosdem nascitur phoenix auis, aquilae magnitudine,
                        capite honorato in conum plumis extantibus, cristatis faucibus, circa colla
                        fulgore aureo, postera parte purpureus absque cauda, in qua roseis pennis
                        caeruleus interscribitur nitor.</seg>
                    <seg
                        n="12"
                        type="section">Probatum est quadraginta et quingentis eum durare annis.
                        Rogos suos struit cinnamis, quos prope Panchaeam concinnat in Solis urbem,
                        strue altaribus superposita.</seg>
                    <seg
                        n="13"
                        type="section">Cum huius uita magni anni fieri conuersionem rata fides est
                        inter auctores: licet plurimi eorum magnum annum non quingentis quadraginta,
                        sed duodecim milibus nungentis quinquaginta quattuor annis constare
                        dicant.</seg>
                    <seg
                        n="14"
                        type="section">&lt;Q.&gt; Plautio itaque et Sex. Papinio cos. Aegyptum
                        phoenix inuolauit; captusque anno octingentesimo urbis conditae iussu
                        Claudii principis in comitio publicatus est. Quod gestum, praeter censuram
                        quae manet, actis etiam urbis continetur. </seg>
                </p>
                <p>
                    <seg
                        n="15"
                        type="section">Cinnamolgus perinde Arabiae auis in excellentissimis lucis
                        texit nidos e fruticibus cinnamorum; ad quos quoniam non est peruenire
                        propter ramorum altitudinem et fragilitatem, accolae illas congeries
                        plumbatis petunt iaculis deiectasque pretiis uendunt amplioribus, quod hoc
                        cinnamum magis quam alia mercatores probent. </seg>
                </p>
                <p>
                    <seg
                        n="16"
                        type="section">Arabes longe lateque diffusi diuersis et moribus uiuunt et
                        cultibus. Plurimis crinis intonsus, mitrata capita; redimitu pari pars rasa
                        in cutem barba. Commerciis student, aliena non emunt, uendunt sua; quippe et
                        siluis et mari diuites.</seg>
                    <seg
                        n="17"
                        type="section">Vmbrae quae nobis dexterae sunt illis sinistrae. Pars eorum
                        quibus asper uictus est angues edunt, nulla uel animi cura uel corporis, ac
                        propterea ophiophagi nominantur. </seg>
                </p>
                <p>
                    <seg
                        n="18"
                        type="section">Ex istius litoris sinu Polycrati regi aduecta sardonyx gemma
                        prima in orbe nostro luxuriae excitauit facem. Nec multum de ea disserendum
                        puto, adeo sardonyx in omnium uenit conscientiam. Superficies eius probatur,
                        si meracius rubeat; arguitur, si fuerit faeculentior;</seg>
                    <seg
                        n="19"
                        type="section">medietas circuitur limite candicante; optima est, si nec
                        colorem suum spargat in proximum nec ipsa ex altero mutuetur; reliqua nigro
                        finiuntur. Quod si transluceat, uitio uertitur; si perspicuitatem arceat,
                        proficit ad decorem.</seg>
                    <seg
                        n="20"
                        type="section">Et molochiten Arabs inuenit, uirentem crassius quam
                        smaragdus, contra infantum pericula ingenita ui resistentem. Inuenit et
                        iridem in mari Rubro, sicut crystallum sexangulatam, quae radiis icta solis
                        rutilo aeris repercussu caelestis arcus ex sese iacit speciem.</seg>
                    <seg
                        n="21"
                        type="section">Androdamantem iidem legunt Arabes nitoris argentei, lateribus
                        aequaliter quadris, quem de adamante nonnihil mutuatum putes. Datum illi
                        nomen ex eo censent, quod animorum calentium mollit impetus et tumentes
                        refrenat iras.</seg>
                    <seg
                        n="22"
                        type="section">Paederotem etiam et Arabicam inde sumimus. Arabica aspectu
                        eburnea est, radi abnuit; contra neruorum molestias prodest habentibus. In
                        paederote congruit quicquid eximium est quadam decoris praerogatiua;
                        crystallinum lucet, rubet purpuram, orarum extimis corona crocea uelut e
                        liquido renitente;</seg>
                    <seg
                        n="23"
                        type="section">hac suauitate oculos afficit, uisum inlicit, detinet
                        intuentes; hac etiam gratia Indis placet. hoc Arabiae sat est: ad Pelusium
                        repatriemus. </seg>
                </p>
            </div>
            <div
                n="34"
                type="chapter">
                <p>
                    <seg
                        n="1"
                        type="section">A Pelusio Cassius mons est et delubrum Iouis Cassii, atque
                        ita Ostracine locus Pompeii Magni sepulchro inclitus. Idumaea inde incipit
                        palmis opima. Deinde Ioppe oppidum antiquissimum orbe toto, utpote ante
                        inundationem terrarum conditum.</seg>
                    <seg
                        n="2"
                        type="section">Id oppidum saxum ostentat, quod uinculorum Andromedae
                        uestigia adhuc retinet. Quam expositam beluae non inritus rumor circumtulit;
                        quippe ossa monstri illius M. Scaurus inter alia miracula in aedilitate sua
                        Romae publicauit.</seg>
                    <seg
                        n="3"
                        type="section">Annalibus nota res est; mensura quoque ueracibus libris
                        continetur, scilicet quod costarum longitudo excesserit pedes quadraginta,
                        excelsitas fuerit elephantis Indicis eminentior; porro uerticuli spinae
                        ipsius latitudine semipedem sint supergressi. </seg>
                </p>
            </div>
            <div
                n="35"
                type="chapter">
                <p>
                    <seg
                        n="1"
                        type="section">Iudaea inlustris est aquis, sed natura non eadem aquarum
                        omnium. Iordanis amnis eximiae suauitatis, Paneade fonte dimissus, regiones
                        praeterfluit amoenissimas; mox in Asphaltitem lacum mersus stagno
                        corrumpitur.</seg>
                    <seg
                        n="2"
                        type="section">Qui Asphaltites gignit bitumen, animal non habet, nihil in eo
                        mergi potest; tauri etiam camelique inpune ibi fluitant.</seg>
                    <seg
                        n="3"
                        type="section">Est et lacus Sara extentus passuum sedecim milibus,
                        circumsaeptus urbibus plurimis et celebribus, ipse par optimis. Sed lacus
                        Tiberiadis omnibus anteponitur, salubris ingenuo aestu et ad sanitatem usu
                        efficaci.</seg>
                    <seg
                        n="4"
                        type="section">Iudaeae caput fuit Hierusolyma, sed excisa est. Successit
                        Hierichus, et haec desiuit, Artaxerxis bello subacta. Callirrhoe
                        Hierusolymis proxima, fons calore medico probatissimus et ex ipso aquarum
                        praeconio sic uocatus. </seg>
                </p>
                <p>
                    <seg
                        n="5"
                        type="section">In hac terra balsamum nascitur, quae silua intra terminos
                        uiginti iugerum usque ad uictoriam nostram fuit; at cum Iudaea potiti sumus,
                        ita luci illi propagati sunt, ut iam nobis latissimi colles sudent balsama.
                        Similes uitibus stirpes habent; malleolis digeruntur, rastris nitescunt,
                        aqua gaudent, amant amputari, tenacibus foliis sempiterno inumbrantur.
                        Lignum caudicis attrectatum ferro sine mora moritur;</seg>
                    <seg
                        n="6"
                        type="section">ea propter aut uitro aut cultellulis osseis, sed in sola
                        cortice artifici plaga uulneratur, e qua eximiae suauitatis gutta manat.
                        Post lacrimam secundum in pretiis locum poma obtinent, cortex tertium,
                        ultimus honos ligno. </seg>
                </p>
                <p>
                    <seg
                        n="7"
                        type="section">Longo ab Hierusolymis recessu tristis sinus panditur, quem de
                        caelo tactum testatur humus nigra et in cinerem soluta.</seg>
                    <seg
                        n="8"
                        type="section">Ibi duo oppida, Sodomum nominatum alterum, alterum Gomorrum,
                        apud quae pomum quod gignitur, habeat licet speciem maturitatis, mandi tamen
                        non potest: nam fuliginem intrinsecus fauillaciam ambitio tantum extimae
                        cutis cohibet, quae uel leui pressa tactu fumum exhalat et fatiscit in uagum
                        puluerem. </seg>
                </p>
                <p>
                    <seg
                        n="9"
                        type="section">Interiora Iudaeae occidentem quae contuentur Esseni tenent,
                        qui praediti memorabili disciplina recesserunt a ritu gentium uniuersarum,
                        maiestatis ut reor prouidentia ad hunc morem destinati. Nulla ibi femina:
                        uenere se penitus abdicauerunt. Pecuniam nesciunt. Palmis uictitant.</seg>
                    <seg
                        n="10"
                        type="section">Nemo ibi nascitur nec tamen deficit hominum multitudo. Locus
                        ipse addictus pudicitiae est; ad quem plurimi licet undique gentium
                        properent, nullus admittitur, nisi quem castitatis fides et innocentiae
                        meritum prosequatur;</seg>
                    <seg
                        n="11"
                        type="section">nam qui reus est uel leuis culpae, quamuis summa ope adipisci
                        ingressum uelit, diuinitus submouetur. Ita per inmensum spatium saeculorum,
                        incredibile dictu, aeterna gens est cessantibus puerperiis.</seg>
                    <seg
                        n="12"
                        type="section">Engada oppidum infra Essenos fuit, sed excisum est. Verum
                        inclitis nemoribus adhuc durat decus lucisque palmarum eminentissimis nihil
                        uel de aeuo uel de bello derogatum. Iudaeae terminus Massada castellum.
                    </seg>
                </p>
            </div>
            <div
                n="36"
                type="chapter">
                <p>
                    <seg
                        n="1"
                        type="section">Transeo Damascum Philadelphiam *Rhaphanam; Scythopoli primos
                        incolas et auctorem dabo. Liber pater cum humo nutricem tradidisset,
                        condidit hoc oppidum, ut sepulturae titulum etiam urbis moenibus
                        ampliaret.</seg>
                    <seg
                        n="2"
                        type="section">Incolae deerant: e comitibus suis Scythas delegit, quos ut
                        animi firmaret ad promptam resistendi uiolentiam, praemium loci nomen
                        dedit.</seg>
                    <seg
                        n="3"
                        type="section">In Seleucia alter Cassius mons est, Antiochiae propinquus,
                        cuius e uertice uigilia adhuc quarta conspicitur globus solis et breui
                        corporis circumactu radiis caliginem dissipantibus illinc nox hinc dies
                        cernitur. Talis e Cassio specula est, ut lucem prius uideas quam auspicetur
                        dies. </seg>
                </p>
            </div>
            <div
                n="37"
                type="chapter">
                <p>
                    <seg
                        n="1"
                        type="section">Euphraten fundit Armenia maior, ortu supra Zimam sub
                        radicibus montis, quem Catoten accolae nominant, Scythis proximo. Hic
                        receptis in se aliquot amnibus conualescit et stipatus conuenis aquis
                        luctatur cum montis Tauri obiectu, quem apud Elegeam scindit, resistat licet
                        duodecim milium passuum latitudine; longisque excursibus dextera Commagenem,
                        Arabiam laeua relinquit;</seg>
                    <seg
                        n="2"
                        type="section">deinde praelabens plurimas gentes Babyloniam quondam
                        Chaldaeorum caput diuidit. Mesopotamiam opimat inundationis annuae
                        excessibus, ad instar Aegyptii amnis terras contegens, inuecta soli
                        fecunditate, iisdem ferme temporibus quibus Nilus exit, sole scilicet in
                        parte cancri uigesima constituto;</seg>
                    <seg
                        n="3"
                        type="section">tenuatur cum iam leone decurso ad extima uirginis curricula
                        facit transitum. Quod gnomonici similibus parallelis accidere contendunt,
                        quos pares in terrarum positione aequalitas normalis facit lineae.</seg>
                    <seg
                        n="4"
                        type="section">Vnde apparet ista duo flumina ad modulum eiusdem perpendiculi
                        constituta, licet e diuersis manent plagis, easdem incrementi causas habere.
                    </seg>
                </p>
                <p>
                    <seg
                        n="5"
                        type="section">De Tigri quoque dicere hoc loco par est. In Armeniae regione
                        caput tollit mire quam lucidum, conspicuo fonte in loco edito qui Elegos
                        nominatur. Nec ab exordio statim totus est. Primo pigre fluit non suo
                        nomine; at cum fines Medorum inuectus est, Tigris statim dicitur: ita enim
                        nominant Medi sagittam.</seg>
                    <seg
                        n="6"
                        type="section">Influit in Aretisam lacum omnia pondera sustinentem; cuius
                        pisces numquam se alueo Tigridis miscent, sicut nec amnici pisces in stagnum
                        transeunt Aretisae, per quam dissimilis colore et uolucri meat cursu. Mox
                        Tauro resistente in profundum specum mergitur, quem subterlabens in altero
                        eius latere apud Zomada emicat, uluas et purgamenta plurima secum trahens.
                        Deinde identidem absconditur rursusque redditur; Adiabenos Arabasque
                        praeterfluit; Mesopotamiam amplectitur. Amnem nobilissimum Choaspen accipit,
                        Euphraten defert in sinum Persicum. </seg>
                </p>
                <p>
                    <seg
                        n="7"
                        type="section">Quaecumque Euphraten bibunt gentes, diuerso nitent lapide.
                        Zmilanthis in ipso *alueo legitur, gemma ad imaginem marmoris Proconnensis,
                        nisi quod in medio umbilico lapidis istius glauci uelut oculi pupula
                        internitet.</seg>
                    <seg
                        n="8"
                        type="section">Sagda a Chaldaeis ad nos usque fluxit, haud facilis repertu,
                        ni ut perhibent ipsa se capessendam daret; namque ingenita spiritus
                        efficacia supermeantes naues e profundo petit et carinis ita tenaciter
                        adcorporatur, ut nisi abrasa parte ligni aegre separetur.</seg>
                    <seg
                        n="9"
                        type="section">Ea sagda apud Chaldaeos propter effectus, quos ex ea sciunt,
                        habetur loco principe, ceteris propter gratiam magis complacet iucundissime
                        uirens.</seg>
                    <seg
                        n="10"
                        type="section">Myrrhites Parthis familiaris est. Hunc si uisu aestimes,
                        myrrhae colore est et non habet quod adficiat; si penitus explores et
                        attritu incites ad calorem, spirat nardi suauitatem. </seg>
                </p>
                <p>
                    <seg
                        n="11"
                        type="section">In Perside lapidum tanta copia est tantaque diuersitas, ut
                        longum paene sit ipsis uocabulis inmorari.</seg>
                    <seg
                        n="12"
                        type="section">Mithridax sole percussa coloribus micat uariis. Tecolithos
                        nucleo oliuae similis spernitur cum uidetur, sed remediis bonus uincit
                        aliorum pulchritudinem; solutus quippe et haustus pulsis calculis renium
                        dolores ac uesicae leuat.</seg>
                    <seg
                        n="13"
                        type="section">Hammochrysos harenis auro intermixtis nunc brattearum, nunc
                        pulueris habet quadrulas.</seg>
                    <seg
                        n="14"
                        type="section">Aetites et fuluus est et tereti positione alterum lapidem
                        intrinsecus cohibens, cuius crepitu sonorus est cum mouetur; quamlibet
                        tinnitum illum non internum scrupulum facere, sed spiritum scientissimi
                        dicant.</seg>
                    <seg
                        n="15"
                        type="section">Hunc aetiten Zoroastres praefert omnibus maximamque illi
                        tribuit potestatem. Inuenitur aut in nidis aquilae aut in litoribus oceani;
                        in Perside tamen plurimus. [Subnexus spem uteri defendit a fluxibus
                        abortiuae.]</seg>
                    <seg
                        n="16"
                        type="section">Pyrites furuus est tenerique se uehementius non sinit ac si
                        quando artiori manu premitur, digitos adurit.</seg>
                    <seg
                        n="17"
                        type="section">Chalazias grandinis et candorem praefert et figuram, duritia
                        robustissima et inuicta. Echites uipereas habet maculas.</seg>
                    <seg
                        n="18"
                        type="section">Dionysias fuscus est, rubentibus notis sparsus. Idem si aquae
                        mixtus conteratur, uinum fragrat et, quod in illo odore mirificum est,
                        ebrietati resistit.</seg>
                    <seg
                        n="19"
                        type="section">Glossopetra deficientibus lunis caelo cadit, linguae similis
                        humanae, non modicae ut magi ferunt potestatis, qui ex ea lunares motus
                        excitari putant.</seg>
                    <seg
                        n="20"
                        type="section">Solis gemma percandida est ad speciem fulgidi sideris,
                        rutilosque ex sese iacit radios. Veneris crinis nitet nigro, internis
                        ductibus ostentans ruforum crinium similitudinem.</seg>
                    <seg
                        n="21"
                        type="section">Selenites translucet fulgore candido melleoque, continens
                        lunae imaginem, quam iuxta cursum astri ipsius perhibent diebus singulis uel
                        minui uel augeri.</seg>
                    <seg
                        n="22"
                        type="section">Meconites papauera exprimit. Myrmecites reptantis formicae
                        effigie notatur. Chalcophthongos resonat ut pulsata aera; pudice habitus
                        seruat uocis claritatem.</seg>
                    <seg
                        n="23"
                        type="section">Siderites a contemplatione ferri nihil dissonat, uerum
                        maleficus quoquo inferatur discordias excitat. Phlogites ostentat intra se
                        quasi flammas aestuantes.</seg>
                    <seg
                        n="24"
                        type="section">Anthracias coruscat uelut scintillantibus stellis. Enhydros
                        exudat, ut clausam in eo putes fontaneam scaturriginem. </seg>
                </p>
            </div>
            <div
                n="38"
                type="chapter">
                <p>
                    <seg
                        n="1"
                        type="section">Ciliciam, qua de agitur, si ut nunc est loquamur, derogasse
                        uidebimur fidei uetustatis; si terminos sequimur quos habuit olim, absonum
                        est a contemplatione rerum praesentium. Ergo inter utramque culpam factu
                        optimum est amborum temporum statum persequi. </seg>
                </p>
                <p>
                    <seg
                        n="2"
                        type="section">Cilicia antea usque ad Pelusium Aegypti pertinebat Lydis
                        Medis Armeniis Pamphylia Cappadocia sub imperio Cilicum constitutis; mox ab
                        Assyriis subacta in breuiorem modum scripta est. Plurima iacet campo, sinu
                        lato recipiens mare Issicum, a tergo montium Tauri et Amani iugis
                        clausa.</seg>
                    <seg
                        n="3"
                        type="section">A Cilice nomen trahit, quem aetas pristina paene ultra aeuum
                        memoriae abscondit; hunc Phoenice ortum, qui antiquior Ioue de primis terrae
                        alumnis habetur. Matrem urbium habet Tarson, quam Danaae proles nobilissima
                        Perseus locauit.</seg>
                    <seg
                        n="4"
                        type="section">Hanc urbem intersecat Cydnus amnis. Hunc Cydnum alii
                        praecipitari Tauro, alii deriuari ex alueo Choaspi tradiderunt. Qui Choaspes
                        ita dulcis est, ut Persici reges, quamdiu inter ripas Persidis fluat soli,
                        sibi ex eo pocula uindicauerint et cum eundum foret peregre, aquas eius
                        secum uectitarent.</seg>
                    <seg
                        n="5"
                        type="section">Ex illo parente Cydnus miram trahit suauitatem. Quicquid
                        candidum est cydnum gentili lingua Syri dicunt: unde amni huic nomen datum
                        et tumet uere cum niues soluuntur, reliqua anni tenuis et quietus.</seg>
                    <seg
                        n="6"
                        type="section">Circa Corycum Ciliciae crocum plurimum optimumque: det licet
                        Sicilia, det Cyrena, det et Lycia, hoc primum est: spirat fragrantius,
                        colore plus aureo est, suci ope citius proficit ad medellam. </seg>
                </p>
                <p>
                    <seg
                        n="7"
                        type="section">Ibi Corycos oppidum est et specus, qui montem inpositum mari
                        a summo cauat uertice, patulus hiatu amplissimo; nam deiectis lateribus in
                        terrae profundum nemoroso orbe amplectitur mediam inanitatem, uirens
                        introrsus lucis pendentibus.</seg>
                    <seg
                        n="8"
                        type="section">Descensus in eum per duo milia et quingentos passus non sine
                        largo die, hinc inde fontium adsidua scaturrigine. Vbi peruentum ad ima
                        primi sinus, alter rursus specus panditur; quod antrum latis primum patet
                        faucibus, postmodum in processu per angustias obscuratur. In eo sacrum est
                        Iouis fanum, in cuius recessu intimo Typhonis gigantis cubile positum qui
                        uolunt credunt. </seg>
                </p>
                <p>
                    <seg
                        n="9"
                        type="section">Heliopolis antiquum oppidum Ciliciae fuit, patria Chrysippi
                        stoicae sapientiae potentissimi; quod a Tigrane Armenio subactum et diu
                        Solum, Pompeiopolim deuictis Cilicibus Cn. Magnus cognominauit. </seg>
                </p>
                <p>
                    <seg
                        n="10"
                        type="section">Mons Taurus ab Indico primum mari surgit, deinde a scopulis
                        Chelidoniis, inter Aegyptium et Pamphylium pelagus, obiectus septemtrioni
                        dextero latere, laeuo meridianae plagae, occidenti obuersus fronte profusa.
                        Palam est terras eum continuare uoluisse penetrato mari, nisi profundis
                        resistentibus extendere radices suas uetaretur.</seg>
                    <seg
                        n="11"
                        type="section">Denique qui periclitantur naturas locorum, temptasse eum
                        omnes exitus promunturiis probant; *etenim quoquouorsum mari adluitur,
                        procedit in prominentias; sed modo intercluditur Phoenicio, modo Pontico
                        sinu, interdum Caspio uel Hyrcano; quibus renitentibus subinde fractus
                        contra Maeotium lacum flectitur multisque difficultatibus fatigatus Ripaeis
                        se iugis adnectit.</seg>
                    <seg
                        n="12"
                        type="section">Pro gentium ac linguarum uarietate plurifariam nominatus,
                        apud Indos *Imaus, mox Propanisus, Choatras apud Parthos, post Niphates,
                        inde Taurus atque ubi in excelsissimam consurgit sublimitatem, Caucasus.
                        Interea etiam a populis appellationem trahit; a dextero latere Caspius
                        dicitur uel Hyrcanus, a laeuo Amazonicus, Moschicus, Scythicus; ad haec
                        uocabula habet alia multa.</seg>
                    <seg
                        n="13"
                        type="section">Vbi dehiscit hiulcis iugis, facit portas, quarum primae sunt
                        Armeniae, tum Caspiae, post Ciliciae. In Graeciam uerticem exerit, ubi
                        Ceraunius praedicatur. A Ciliciae finibus Asiaticum limitem dispescit.
                        Quantus meridiem uidet, sole inaestuat; quicquid septemtrioni oppositum est,
                        uento tunditur et pruina; quo siluestris est, efferatur multis bestiis et
                        leonibus inmanissimis. </seg>
                </p>
            </div>
            <div
                n="39"
                type="chapter">
                <p>
                    <seg
                        n="1"
                        type="section">Quod in Campania Vesubius, in Sicilia Aetna, hoc in Lycia
                        mons Chimaera est; hic mons nocturnis aestibus fumidum exhalat. Et quoniam
                        natura ibidem subest ignea, Vulcano urbem proximam Lycii dicauerunt, quam de
                        uocabulo sui nominis Hephaestiam uocant.</seg>
                    <seg
                        n="2"
                        type="section">Olympus quoque inter alia ibi oppidum fuit nobile, sed
                        intercidit; nunc castellum est, infra quod aquae Regiae ob insigne fluoris
                        spectaculo sunt uisentibus. </seg>
                </p>
            </div>
            <div
                n="40"
                type="chapter">
                <p>
                    <seg
                        n="1"
                        type="section">Sequitur Asia; sed non eam Asiam loquor, quae in toto orbis
                        diuortio terminos amnes habet ab Aegyptio mari Nilum, a Maeotio lacu Tanaim,
                        uerum eam quae a Telmesso Lyciae incipit, unde etiam Carpathius auspicatur
                        sinus. Eam igitur Asiam ab oriente Lycia includit et Phrygia, ab occidente
                        Aegaea litora, a meridie mare Aegyptium, Paphlagonia a septemtrione. </seg>
                </p>
                <p>
                    <seg
                        n="2"
                        type="section">Ephesus in ea urbs clarissima est; Epheso decus templum
                        Dianae, Amazonum fabrica, adeo magnificum ut Xerxes, cum omnia Asiatica
                        templa igni daret, huic uni pepercerit. Sed haec Xerxis clementia sacras
                        aedes non diu a malo uindicauit;</seg>
                    <seg
                        n="3"
                        type="section">namque Herostratus, ut nomen memoria sceleris extenderet,
                        incendium nobilis fabricae manu sua struxit, sicut ipse fassus est, uoto
                        adipiscendae famae latioris.</seg>
                    <seg
                        n="4"
                        type="section">Notatur ergo eadem die conflagrauisse templum Ephesi, qua
                        Alexander Magnus Pellae natus est.</seg>
                    <seg
                        n="5"
                        type="section">Quod cum postmodum ad cultum augustiorem Ephesii reformarent,
                        faber operi Dinocrates praefuit, quem Dinocratem Alexandri iussu Alexandriam
                        in Aegypto metatum supra exposuimus. Nusquam autem orbe toto tam adsiduos
                        terrae motus et tam crebras urbium demersiones quam in Asia esse cladibus
                        Asiaticis patuit, cum Tiberio principe urbes duodecim simul una ruina
                        occiderint. </seg>
                </p>
                <p>
                    <seg
                        n="6"
                        type="section">Ingenia Asiatica inclita per gentes fuere. Poetae Anacreon,
                        inde Mimnermus et Antimachus, deinde Hipponax, deinde Alcaeus, inter quos
                        etiam Sappho mulier. At historiae conditores Xanthus, Hecataeus, Herodotus,
                        cum quibus Ephorus et Theopompus. Nam de septem sapientia praeditis Bias,
                        Thales, Pittacus, Cleanthes Stoicae eminentissimus, Anaxagoras naturae
                        indicator, Heraclitus etiam subtilioris doctrinae arcanis immoratus. </seg>
                </p>
                <p>
                    <seg
                        n="7"
                        type="section">Asiam excipit Phrygia, in qua Celaenae, quae antiquato priore
                        nomine in Apameam transiere, oppidum a rege Seleuco postmodum constitutum.
                        Istic Marsyas ortus, istic et sepultus: unde qui proximat fluuius, Marsyas
                        dicitur;</seg>
                    <seg
                        n="8"
                        type="section">nam sacrilegi certaminis factum et audaces in deum tibias
                        testatur non procul uallis, quae euentum gestae rei signat et ab Apamea
                        decem milibus passuum separata Aulocrene usque adhuc dicitur. Ex arce
                        huiusce oppidi Maeander amnis caput tollit, qui recurrentibus ripis
                        flexuosus inter Cariam et Ioniam praecipitat in sinum qui Miletum diuidit et
                        Prienam.</seg>
                    <seg
                        n="9"
                        type="section">Ipsa Phrygia Troadi superiecta est, aquilonia parte Galatiae
                        conlimitanea, meridiana Lycaoniae Pisidiae Mygdoniaeque contermina. Eadem ab
                        oriente uicina Lydiae, a septemtrione Moesiae, Cariae a parte qua dies
                        medius est. Mons Lydiae Tmolus croco florentissimus;</seg>
                    <seg
                        n="10"
                        type="section">amnis Pactolus, quem aurato fluore incitum aliter
                        Chrysorrhoam uocant. In his locis animal nascitur quod bonacum dicunt, cui
                        taurinum caput ac deinceps corpus omne, tantum iuba equina; cornua autem ita
                        multiplici flexu in se recurrentia, ut si quis in ea offendit, non
                        uulneretur.</seg>
                    <seg
                        n="11"
                        type="section">Sed quicquid praesidii monstro illi frons negat, aluus
                        sufficit; nam cum in fugam uertit, proluuie citi uentris fimum egerit per
                        longitudinem trium iugerum, cuius ardor quicquid attigerit amburit: ita
                        egerie noxia submouet insequentes. </seg>
                </p>
                <p>
                    <seg
                        n="12"
                        type="section">Miletos Ioniae caput, Cadmi olim domus, sed eius, qui primus
                        inuenit prosae orationis disciplinam.</seg>
                    <seg
                        n="13"
                        type="section">Non longe Ephesum Colophon ciuitas, nobilis oraculo Clarii
                        Apollinis. Vnde haud procul Mimas surgit, cuius uertices de nubilis
                        superuolantibus futurae tempestatis significant qualitatem.</seg>
                    <seg
                        n="14"
                        type="section">Caput Maeoniae Sipylus excipit, Tantalis antea dictus et in
                        illam uocabuli memoriam orbitatibus datus Niobae.</seg>
                    <seg
                        n="15"
                        type="section">Zmyrnam Meles circumfluit, inter flumina Asiatica facile
                        praecipuus amnis. Zmyrnaeos uero campos fluuius Hermus secat, qui ortus
                        Dorylao Phrygiae Phrygiam scindit a Caria. Hunc quoque Hermum fluctibus
                        aureis aestuasse antiquitas credidit.</seg>
                    <seg
                        n="16"
                        type="section">Zmyrna, unde praecipue nitet, Homero uati patria extitit, qui
                        post Ilium captum fuit anno ducentesimo septuagesimo secundo, Agrippa Siluio
                        Tiberini filio Albae regnante, anno ante urbem conditam centesimo
                        sexagesimo.</seg>
                    <seg
                        n="17"
                        type="section">Inter quem et Hesiodum poetam, qui in auspiciis olympiadis
                        primae obiit, centum triginta octo anni interfuerunt. In Rhoeteo litore
                        Athenienses et Mytilenaei ad tumulum ducis Thessali Achillion oppidum
                        condiderunt, quod propemodum interiit;</seg>
                    <seg
                        n="18"
                        type="section">deinde interpositis quadraginta ferme stadiis in altero cornu
                        eiusdem litoris ob honorem Salaminii Aiacis alterum oppidum, cui Aeantio
                        datum nomen, Rhodii extruxerunt. </seg>
                </p>
                <p>
                    <seg
                        n="19"
                        type="section">At iuxta Ilium Memnonis stat sepulcrum, ad quod sempiterno ex
                        Aethiopia cateruatim aues aduolant, quas Ilienses Memnonias uocant.
                        *Cremutius auctor est has easdem anno quinto in Aethiopia cateruatim coire
                        et undiqueuersum, quo usquam gentium sint, ad regiam Memnonis
                        conuenire.</seg>
                    <seg
                        n="20"
                        type="section">Mediterranea quae sunt supra Troadis partem Teuthrania tenet
                        regio, quae prima Moesorum fuit patria. Haec Teuthrania perfunditur Caico
                        flumine. </seg>
                </p>
                <p>
                    <seg
                        n="21"
                        type="section">Per omnem Asiam chamaeleon plurimus, animal quadrupes, facie
                        qua lacertae, nisi crura recta et longiora uentri iungerentur; prolixa cauda
                        eademque in uertiginem torta; hamati ungues subtili aduncitate; incessus
                        piger et fere idem qui testudinum motus; corpus asperum cute, qualem in
                        crocodilis deprehendimus; subducti oculi et recessu concauo introrsum
                        recepti,</seg>
                    <seg
                        n="22"
                        type="section">quos numquam nictatione obnubit, uisum non circumlatis
                        pupulis, sed obtutu rigidi orbis intentat. Hiatus eius aeternus ac sine
                        ullius usus ministerio, quippe cum neque cibum capiat neque potu alatur nec
                        alimento alio quam haustu aeris uiuat.</seg>
                    <seg
                        n="23"
                        type="section">Color uarius et in momenta mutabilis, ita ut cuicumque rei se
                        coniunxerit, concolor ei fiat. Colores duo sunt quos fingere non ualet,
                        rubrus et candidus; ceteros facile mentitur. Corpus paene sine carne,
                        uitalia sine liene nec nisi in corculo pauxillum sanguinis deprehenditur.
                        Latet hieme, producitur uere.</seg>
                    <seg
                        n="24"
                        type="section">Impetibilis est coraci, a quo cum interfectus est, uictorem
                        suum perimit interemptus; nam si uel modicum ales ex eo ederit, ilico
                        moritur; sed corax habet praesidium ad medellam natura manum porrigente; nam
                        cum adflictum se intellegit, sumpta fronde laurea recuperat sanitatem.
                    </seg>
                </p>
                <p>
                    <seg
                        n="25"
                        type="section">Pythonos come in Asia locus est campis patentibus, ubi primo
                        aduentus sui tempore ciconiae aduolant et eam quae ultima aduenerit
                        lancinant uniuersae. Aues istas ferunt linguas non habere, uerum sonum quo
                        crepitant oris potius quam uocis esse.</seg>
                    <seg
                        n="26"
                        type="section">Eximia illis inest pietas; etenim quantum temporis
                        inpenderint fetibus educandis, tantum et ipsae a pullis suis inuicem
                        aluntur; ita enim inpense nidos fouent, ut incubitus adsiduitate plumas
                        exuant.</seg>
                    <seg
                        n="27"
                        type="section">Noceri eis omnibus quidem locis nefas ducunt, sed in
                        Thessalia uel maxime, ubi serpentium immanis copia est; quos dum escandi
                        gratia insectantur, regionibus Thessalicis plurimum mali detrahunt. </seg>
                </p>
            </div>
            <div
                n="41"
                type="chapter">
                <p>
                    <seg
                        n="1"
                        type="section">Galatiam primis saeculis priscae Gallorum gentes occupauerunt
                        Tolosbogi Veturi Ambituuti, quae uocabula adhuc permanent: quamuis Galatia
                        unde dicta sit, ipso sonat nomine. </seg>
                </p>
            </div>
            <div
                n="42"
                type="chapter">
                <p>
                    <seg
                        n="1"
                        type="section">Bithynia in Ponti exordio ad partem solis orientis aduersa
                        Thraciae, opulenta ac diues urbium, a fontibus Sagari fluminis primos fines
                        habet; ante Bebrycia dicta, deinde Mygdonia, mox a Bithyno rege
                        Bithynia.</seg>
                    <seg
                        n="2"
                        type="section">In ea Prusiadem urbem et adluit Hylas flumen et perspergit
                        Hylas lacus, in quo resedisse credunt delicias Herculi, Hylan puerum,
                        Nymphis rapinam; in cuius memoriam usque adhuc sollemni cursitatione lacum
                        populus circumit et Hylan uoce clamant.</seg>
                    <seg
                        n="3"
                        type="section">In Bithyno quoque agro Libyssa locus Nicomediae proximus,
                        sepulcro Hannibalis famae datus; qui post Carthaginense iudicium transfuga
                        ad regem Antiochum, dein post Antiochi apud Thermopylas *pugnatam malam
                        pugnam fractumque regem fortunae uicibus in hospitium Prusiae deuolutus, ne
                        traderetur T. Quintio ob hanc causam in Bithyniam misso captiuusque Romam
                        ueniret, ueneni mali poculo animam expulit. </seg>
                </p>
            </div>
            <div
                n="43"
                type="chapter">
                <p>
                    <seg
                        n="1"
                        type="section">In ora Pontica post Bospori fauces et Rhesum amnem portumque
                        Calpas Sagaris fluuius ortus in Phrygia dictusque a plerisque Sagarius
                        exordium facit Mariandyni sinus, in quo oppidum Heraclea adpositum Lyco
                        flumini; et Acone portus, qui prouentu malorum graminum usque eo celebris
                        est, ut noxias herbas aconita illinc nominemus.</seg>
                    <seg
                        n="2"
                        type="section">Proximus inde Acherusius specus, quem foraminis caeci
                        profundo ad usque inferna aiunt pertendere. </seg>
                </p>
            </div>
            <div
                n="44"
                type="chapter">
                <p>
                    <seg
                        n="1"
                        type="section">Paphlagoniam limes a tergo Galaticus amplectitur. Ea
                        Paphlagonia Carambi promunturio spectat Tauricam, consurgit Cytoro monte
                        porrecto in spatium trium et sexaginta milium, insignis loco Eneto, a quo,
                        ut Cornelius Nepos perhibet, Paphlagones in Italiam transuecti mox Veneti
                        sunt nominati.</seg>
                    <seg
                        n="2"
                        type="section">Plurimas in ea regione urbes Milesii condiderunt, Eupatoriam
                        Mithridates; quo subacto a Pompeio Pompeiopolis est dicta. </seg>
                </p>
            </div>
            <div
                n="45"
                type="chapter">
                <p>
                    <seg
                        n="1"
                        type="section">Cappadocia gentium uniuersarum quae Pontum accolunt praecipue
                        introuersus recedit. Latere laeuo utrasque Armenias et Commagenen simul
                        transit; dextero plurimis Asiae populis circumfusa. Attollitur ad Tauri iuga
                        et solis ortus. Praeterit Lycaoniam Pisidiam Ciliciam.</seg>
                    <seg
                        n="2"
                        type="section">Vadit super tractum Syriae Antiochiae, parte regionis
                        alterius in Scythiam pertendens, ab Armenia maiore diuisa Euphrate amne;
                        quae Armenia unde Panedri montes sunt auspicatur.</seg>
                    <seg
                        n="3"
                        type="section">Multae in Cappadocia urbes inclitae; uerum ut ab aliis
                        referamus pedem, coloniam Archelaidem, quam deduxit Claudius Caesar, Halys
                        praeterfluit; Neocaesaream Lycus alluit; Melitam Samiramis condidit;</seg>
                    <seg
                        n="4"
                        type="section">Mazacam sub Argaeo sitam Cappadoces matrem urbium numerant:
                        qui Argaeus niualibus iugis arduus ne aestiuo quidem torrente pruinis caret
                        quemque indidem populi habitari deo credunt. </seg>
                </p>
                <p>
                    <seg
                        n="5"
                        type="section">Terra illa ante alias altrix equorum et prouentui equino
                        accommodissima est; quorum hoc in loco ingenium reor persequendum.</seg>
                    <seg
                        n="6"
                        type="section">Nam equis inesse iudicium documentis plurimis patefactum est,
                        cum iam aliquot inuenti sunt, qui nonnisi primos dominos recognoscerent,
                        obliti mansuetudinis, si quando mutassent consueta seruitia. Inimicos partis
                        suae norunt adeo, ut inter proelia hostes morsu petant.</seg>
                    <seg
                        n="7"
                        type="section">Sed illud maius est, quod rectoribus perditis quos diligebant
                        arcessunt fame mortem. Verum hi mores in genere equorum praestantissimo
                        reperiuntur: nam qui infra nobilitatem *sati sunt, nulla documenta sua
                        praebuerunt.</seg>
                    <seg
                        n="8"
                        type="section">Sed ne quid uideamur dicendi licentia contra fidem adrogasse,
                        exemplum frequens dabimus. Alexandri Magni equus Bucephalus dictus siue de
                        aspectus toruitate seu ab insigni, quod taurinum caput armo inustum habebat,
                        seu quod de fronte eius quaedam corniculorum minae protuberabant, cum ab
                        equario suo alias etiam molliter sederetur, accepto regio stratu neminem
                        umquam alium praeter dominum uehere dignatus est.</seg>
                    <seg
                        n="9"
                        type="section">Documenta eius in proeliis plura sunt, quibus Alexandrum e
                        durissimis certaminibus sospitem ope sua extulit; quo merito effectum, ut
                        defuncto in India exequias rex duceret et supremis sepulcrum daret, urbem
                        etiam conderet, quam in nominis memoriam Bucephalam nominauit.</seg>
                    <seg
                        n="10"
                        type="section">Equus C. Caesaris nullum praeter Caesarem dorso recepit;
                        cuius primores pedes facie uestigii humani tradunt fuisse, sicut ante
                        Veneris genetricis aedem hac effigie locatus est.</seg>
                    <seg
                        n="11"
                        type="section">Regem Scytharum cum singulari certamine interemptum
                        aduersarius uictor spoliare uellet, ab equo eius calcibus morsuque est
                        lancinatus. Agrigentina etiam regio frequens est equorum sepulcris, quod
                        munus supremitatis meritis datum credimus.</seg>
                    <seg
                        n="12"
                        type="section">Voluptatem his inesse circi spectacula prodiderunt; quidam
                        enim equorum cantibus tibiarum, quidam saltationibus, quidam colorum
                        uarietate, nonnulli etiam accensis facibus ad cursus prouocantur. Affectum
                        equinum lacrimae probant:</seg>
                    <seg
                        n="13"
                        type="section">denique interfecto Nicomede rege equus eius uitam inedia
                        expulit. Cum proelio Antiochus Galatas subegisset, Cintareti nomine ducis,
                        qui in acie ceciderat, equum insiliuit ouaturus isque adeo spreuit lupatos,
                        ut de industria cernuatus ruina pariter et se et equitem adfligeret.</seg>
                    <seg
                        n="14"
                        type="section">Ingenia equorum etiam Claudii Caesaris circenses probauerunt,
                        cum effuso rectore quadrigae currus aemulos non minus astu quam uelocitate
                        praeuerterent et post decursa legitima spatia ad locum palmae sponte
                        consisterent, uelut uictoriae praemium postularent.</seg>
                    <seg
                        n="15"
                        type="section">Excusso quoque auriga, quem Rutumannam nominabant, relicto
                        certamine ad Capitolium quadriga prosiliuit nec ante substitit quam Tarpeium
                        Iouem trina dextratione lustrasset.</seg>
                    <seg
                        n="16"
                        type="section">In huiusce animalis genere aetas longior maribus: legimus
                        sane equum ad annos LXX uixisse. Iam illud non uenit in ambiguum, quod in
                        annum tertium et tricesimum generant, utpote qui etiam post uicesimum
                        mittantur ad subolem reficiendam. Notatum etiam aduertimus Opuntem nomine
                        equum ad gregariam uenerem durasse in annos quadraginta.</seg>
                    <seg
                        n="17"
                        type="section">Equarum libido extinguitur iubis tonsis. In quarum partu
                        amoris nascitur ueneficium, quod in frontibus praeferunt recens editi, furuo
                        colore, caricis simile, hippomanes nominatum; quod si praereptum statim
                        fuerit, nequaquam mater pullo ubera praebet fellitanda.</seg>
                    <seg
                        n="18"
                        type="section">Quo quis acrior fuerit speique maioris, profundius nares
                        mersitat in bibendo. Mas ad bella numquam producitur apud Scythas, eo quod
                        feminae exonerare uesicas etiam in fuga possunt. Edunt equae et uentis
                        conceptos; sed hi numquam ultra triennium aeuum trahunt. </seg>
                </p>
            </div>
            <div
                n="46"
                type="chapter">
                <p>
                    <seg
                        n="1"
                        type="section">Assyriorum initium Adiabene facit; in cuius parte Arbelitis
                        regio est, quem locum uictoria Alexandri Magni non sinit praeteriri. Nam ibi
                        copias Darii fudit, ipsum subegit expugnatisque eius castris in reliquo
                        apparatu regis repperit scrinium unguentis refertum, unde primum Romana
                        luxuria fecit ingressum ad odores peregrinos.</seg>
                    <seg
                        n="2"
                        type="section">Aliquantisper tamen uirtute ueterum ab hac uitiorum inlecebra
                        defensi sumus atque adeo in tempus censorum P. &lt;Licinii&gt; Crassi et C.
                        Iulii Caesaris; qui edixerunt anno urbis conditae quingentesimo sexagesimo
                        quinto, ne quis unguenta inueheret peregrina.</seg>
                    <seg
                        n="3"
                        type="section">Postmodum uicerunt nostra uitia et senatui adeo placuit
                        odorum delicia, ut ea etiam in poenalibus tenebris uteretur: sicut L.
                        Plotium fratrem Planci bis consulis proscriptum a triumuiris in Salernitana
                        latebra unguenti odor prodidit. </seg>
                </p>
                <p>
                    <seg
                        n="4"
                        type="section">Hos terrarum ductus excipit Media, cuius arbor inclaruit
                        etiam carminibus Mantuanis. Ingens ipsa et cui tale ferme quale unedonibus
                        folium est; tantum eo differt, quod aculeatum spinulentis fastigiis hispida
                        turgescat. Malum inimicum uenenis, sapore asperum et amaritudinis merae,
                        odoris autem fragrantia plus quam iucundum longeque sensibile.</seg>
                    <seg
                        n="5"
                        type="section">Verum pomo illius tanta ubertas inest, ut onere prouentus
                        semper grauetur: nam protinus atque poma eius deciderunt maturitate, alia
                        protuberant, eaque tantum est opimitati mora, ut fetus decidant ante
                        nati.</seg>
                    <seg
                        n="6"
                        type="section">Vsurpare sibi nemora ista optauerunt et aliae nationes per
                        industriam germinis transferendi, sed beneficium soli Mediae datum natura
                        resistente terra alia non potuit mutuari. </seg>
                </p>
            </div>
            <div
                n="47"
                type="chapter">
                <p>
                    <seg
                        n="1"
                        type="section">Portae Caspiae panduntur itinere manu facto longo octo
                        milibus passuum; nam latitudo uix est plaustro permeabilis. In his angustiis
                        etiam illud asperum, quod praecisorum laterum saxa liquentibus inter se
                        salis uenis exundant humorem affluentissimum, qui constrictus ui caloris
                        uelut in aestiuam glaciem corporatur: ita labes inuia accessum negat.</seg>
                    <seg
                        n="2"
                        type="section">Praeterea octo et uiginti milium passuum tractus omnis,
                        quoquo inde pergatur humo arida, sine praesidio sitit. Tunc serpentes
                        undique gentium conuenae a uerno statim die illuc confluunt. Ita periculi ac
                        difficultatis concordia ad Caspios nisi hieme accessus negatur. </seg>
                </p>
            </div>
            <div
                n="48"
                type="chapter">
                <p>
                    <seg
                        n="1"
                        type="section">A Caspiis ad orientem uersus locus est, quod Direum
                        appellatur, cuius ubertati non est quippiam quod comparari queat. Quem locum
                        circumsident Lapyri, Narici et Hyrcani.</seg>
                    <seg
                        n="2"
                        type="section">Ei proximat Margine regio inclita caeli ac soli commodis,
                        adeo ut in toto illo latifundio uitibus sola gaudeat. In faciem theatralem
                        montibus clauditur, ambitu stadiorum mille quingentorum, paene inaccessa ob
                        incommodum harenosae solitudinis, quae per centum et uiginti milia passuum
                        undiqueuersum circumfusa est.</seg>
                    <seg
                        n="3"
                        type="section">Regionis huius amoenitatem Alexander Magnus usque adeo
                        miratus est, ut ibi primum Alexandriam conderet; quam mox a barbaris excisam
                        Antiochus Seleuci filius reformauit et de nuncupatione domus suae dixit
                        Seleuciam; cuius urbis circuitus diffunditur in stadia septuaginta quinque.
                        In hanc Orodes Romanos captos Crassiana clade deduxit.</seg>
                    <seg
                        n="4"
                        type="section">Et aliud in Caspiis Alexander oppidum excitarat idque
                        Heraclea dictum dum manebat; sed hoc quoque ab iisdem euersum gentibus,
                        deinde ab Antiocho restitutum, ut ille maluit, Achais postmodum nominatum
                        est. </seg>
                </p>
            </div>
            <div
                n="49"
                type="chapter">
                <p>
                    <seg
                        n="1"
                        type="section">Oxus amnis oritur de lacu Oaxo, cuius oras hinc inde Bateni
                        et Oxistacae accolunt; sed praecipuam partem Bactri tenent. Bactris
                        praeterea est proprius amnis Bactros: unde et oppidum quod incolunt
                        Bactrum.</seg>
                    <seg
                        n="2"
                        type="section">Gentis huius quae pone sunt, Propanisi iugis ambiuntur; quae
                        aduersa, Indi fontibus terminantur; reliqua includit Ochus flumen.</seg>
                    <seg
                        n="3"
                        type="section">Vltra hos Panda oppidum Sogdianorum, in quorum finibus
                        Alexander Magnus tertiam Alexandriam condidit ad contestandos itineris sui
                        terminos.</seg>
                    <seg
                        n="4"
                        type="section">Hic enim locus est, in quo primum a Libero patre, post ab
                        Hercule, deinde a Samiramide, postremo etiam a Cyro arae sunt constitutae,
                        quod proximum gloriae omnes duxerunt illo usque promouisse itineris sui
                        metas. </seg>
                </p>
                <p>
                    <seg
                        n="5"
                        type="section">Vniuersi eius ductus dumtaxat ab illa terrarum parte Laxates
                        fluuius secat fines, quem tamen Laxaten soli uocant Bactri; nam alii Scythae
                        Silim nominant. Hunc eundem esse Tanain exercitus Alexandri Magni
                        crediderunt; uerum Demodamas dux Seleuci et Antiochi, satis idoneus uero
                        auctor, transuectus amnem istum, titulos omnium supergressus est aliumque
                        esse quam Tanain deprehendit.</seg>
                    <seg
                        n="6"
                        type="section">Ob cuius gloriae insigne dedit nomini suo, ut altaria ibi
                        strueret Apollini Didymaeo. Hoc est conliminium, in quo limes Persicus
                        Scythis iungitur; quos Scythas Persae lingua sua Sacas dicunt et inuicem
                        Scythae Persas Chorsacos nominant montemque Caucasum Croucasim, id est
                        niuibus candicantem.</seg>
                    <seg
                        n="7"
                        type="section">Densissima hic populorum frequentia cum Parthis legem placiti
                        ab exordio moris incorrupta custodit disciplina: e quibus celeberrimi sunt
                        Massagetae et Essedones, Satarchae et Apalaei.</seg>
                    <seg
                        n="8"
                        type="section">Post quos, immanissimis barbaris interiacentibus, de ritu
                        aliarum nationum paene inconstanter definitum aduertimus. </seg>
                </p>
                <p>
                    <seg
                        n="9"
                        type="section">Bactri camelos fortissimos mittunt, licet et Arabia plurimos
                        gignat; uerum hoc differunt, quod Arabici bina tubera in dorso habent,
                        singula Bactriani. Hi numquam pedes atterunt: sunt enim illis reciprocis
                        quibusdam pulmunculis uestigia carnulenta. Vnde et contraria est labes
                        ambulantibus nullo fauente praesidio ad nisum insistendi. Habentur in duplex
                        ministerium: sunt alii oneri ferundo accommodati, alii perniciores; sed nec
                        illi ultra iustum pondera recipiunt nec isti amplius quam solita spatia
                        uolunt egredi.</seg>
                    <seg
                        n="10"
                        type="section">Geniturae cupidine efferantur adeo, ut saeuiant cum uenerem
                        requirunt. Oderunt equinum genus. Sitim etiam in quadriduum tolerant; uerum
                        cum occasio bibendi data est, tantum implentur, quantum et satiet desideria
                        praeterita et in futurum diu prosit.</seg>
                    <seg
                        n="11"
                        type="section">Lutulentas aquas captant, puras refugiunt; denique nisi
                        caenosior liquor fuerit, ipsi adsidua proculcatione limum excitant, ut
                        turbidetur. Durant in annos centum, nisi forte translati in peregrina
                        insolentia mutati aeris morbos trahant.</seg>
                    <seg
                        n="12"
                        type="section">Ad bella feminae praeparantur inuentumque est ut desiderium
                        eis coitionis quadam castratione execaretur: putant enim fieri ualidiores,
                        si coitibus arceantur. </seg>
                </p>
            </div>
            <div
                n="50"
                type="chapter">
                <p>
                    <seg
                        n="1"
                        type="section">Qua ab Scythico oceano et mari Caspio in oceanum eoum cursus
                        inflectitur, ab exordio huiusce plagae profundae niues, mox longa deserta,
                        post Anthropophagi gens est asperrima, dein feris spatia obsita ferme
                        dimidiam itineris partem inpenetrabilem reddiderunt.</seg>
                    <seg
                        n="2"
                        type="section">Quarum difficultatum terminum facit iugum mari imminens, quod
                        Tabin barbari dicunt: post quae adhuc longinquae solitudines. Sic in tractu
                        eius orae, quae spectat aestiuum orientem, post inhumanos situs primos
                        hominum Seras cognoscimus, qui aquarum aspergine inundatis frondibus uellera
                        arborum adminiculo depectunt liquoris et lanuginis teneram subtilitatem
                        umore domant ad obsequium.</seg>
                    <seg
                        n="3"
                        type="section">Hoc illud est sericum in usum publicum damno seueritatis
                        admissum et quo ostendere potius corpora quam uestire primo feminis, nunc
                        etiam uiris luxuriae persuasit libido. Seres ipsi quidem mites et inter se
                        quietissimi, alias uero reliquorum mortalium coetus refugiunt, adeo ut
                        ceterarum gentium commercia abnuant.</seg>
                    <seg
                        n="4"
                        type="section">Primum eorum fluuium mercatores ipsi transeunt, in cuius
                        ripis nullo inter partes linguae commercio, sed depositarum rerum pretia
                        oculis aestimantibus sua tradunt, nostra non emunt. </seg>
                </p>
            </div>
            <div
                n="51"
                type="chapter">
                <p>
                    <seg
                        n="1"
                        type="section">Sequitur Attacenus sinus et gens hominum Attacorum, quibus
                        temperies praerogatiua miram aeris clementiam subministrat. Arcent sane
                        adflatum noxium colles, qui salubri apricitate undique secluso obiecti
                        prohibent auras pestilentes; atque ideo, ut Amometus adfirmat, par illis et
                        Hyperboreis genus uitae est. Inter hos et Indiam gnarissimi Ciconas
                        locauerunt. </seg>
                </p>
            </div>
            <div
                n="52"
                type="chapter">
                <p>
                    <seg
                        n="1"
                        type="section">A Mediis montibus auspicatur India, a meridiano mari porrecta
                        ad eoum. Fauonii spiritu saluberrima. in anno bis aestatem habet, bis legit
                        frugem, uice hiemis etesias patitur.</seg>
                    <seg
                        n="2"
                        type="section">Hanc Posidonius aduersam Galliae statuit. Sane nec quicquam
                        ex ea dubium: nam Alexandri Magni armis comperta et aliorum postmodum regum
                        diligentia peragrata penitus cognitioni nostrae addicta est.</seg>
                    <seg
                        n="3"
                        type="section">Megasthenes sane apud Indicos reges aliquantisper moratus res
                        Indicas scripsit, ut fidem, quam oculis subiecerat, memoriae daret.
                        Dionysius quoque, qui et ipse a Philadelpho rege spectator missus, gratia
                        periclitandae ueritatis paria prodidit. </seg>
                </p>
                <p>
                    <seg
                        n="4"
                        type="section">Tradunt ergo in India fuisse quinque milia oppidorum
                        praecipua capacitate, populorum nouem milia. Diu etiam credita est tertia
                        pars esse terrarum. Nec mirum sit uel de hominum uel de urbium copia, cum
                        soli Indi numquam a natali solo recesserint.</seg>
                    <seg
                        n="5"
                        type="section">Indiam Liber pater primus ingressus est, utpote qui omnium
                        primus triumphauit. Ab hoc ad Alexandrum Magnum numerantur annorum sex milia
                        quadringenti quinquaginta unus additis et amplius tribus mensibus, habita
                        per reges conputatione, qui centum quinquaginta tres tenuisse medium aeuum
                        deprehenduntur. </seg>
                </p>
                <p>
                    <seg
                        n="6"
                        type="section">Maximi in ea amnes Ganges et Indus. Quorum Gangen quidam
                        fontibus incertis nasci et Nili modo exultare contendunt; alii uolunt a
                        Scythicis montibus exoriri.</seg>
                    <seg
                        n="7"
                        type="section">Hypanis etiam ibi nobilissimus fluuius, qui Alexandri Magni
                        iter terminauit, sicuti arae in ripa eius positae probant. Minima Gangis
                        latitudo per octo milia passuum, maxima per uiginti patet; altitudo, ubi
                        uadosissimus est, mensuram centum pedum deuorat. </seg>
                </p>
                <p>
                    <seg
                        n="8"
                        type="section">Gangarides extimus est Indiae populus; cuius rex equites
                        mille, elephantos septingentos, peditum sexaginta milia in apparatu belli
                        habet.</seg>
                    <seg
                        n="9"
                        type="section">Indorum quidam agros exercent, militiam plurimi, merces alii;
                        optimi ditissimique res publicas curant, reddunt iudicia, adsident regibus.
                        Quietum ibi eminentissimae sapientiae genus est uita repletos incensis rogis
                        mortem accersere.</seg>
                    <seg
                        n="10"
                        type="section">Qui uero ferociori sectae se dediderunt et siluestrem agunt
                        uitam, elephantos uenantur, quibus perdomitis ad mansuetudinem aut arant aut
                        uehuntur.</seg>
                    <seg
                        n="11"
                        type="section">In Gange insula est populosissima, amplissimam continens
                        gentem, quorum rex peditum quinquaginta milia, equitum quattuor milia in
                        armis habet. Omnes sane, quicumque praediti sunt regia potestate, non sine
                        maximo elephantorum, equitum etiam peditumque numero militarem agitant
                        disciplinam. </seg>
                </p>
                <p>
                    <seg
                        n="12"
                        type="section">Prasia gens ualidissima. Palibothram urbem incolunt, unde
                        quidam gentem ipsam Palibothros nominauerunt. Quorum rex sescenta milia
                        peditum, equitum triginta milia, elephantorum octo milia omnibus diebus ad
                        stipendium uocat.</seg>
                    <seg
                        n="13"
                        type="section">Vltra Palibothram mons Malleus, in quo umbrae hieme in
                        septemtriones, aestate in austros cadunt, uicissitudine hac durante mensibus
                        senis. Septemtriones in eo tractu in anno semel nec ultra quindecim dies
                        parent, sicut auctor est Baeton, qui perhibet hoc in plurimis Indiae locis
                        euenire.</seg>
                    <seg
                        n="14"
                        type="section">Indo flumini proximantes uersa ad meridiem plaga ultra alios
                        torrentur calore; denique uim sideris prodit hominum color.</seg>
                    <seg
                        n="15"
                        type="section">Montana Pygmaei tenent. At hi quibus est uicinus Oceanus sine
                        regibus degunt. Pandaea gens a feminis regitur, cui reginam primam adsignant
                        Herculis filiam.</seg>
                    <seg
                        n="16"
                        type="section">Et Nysa urbs regioni isti datur, mons etiam Ioui sacer, Meros
                        nomine, in cuius specu nutritum Liberum patrem ueteres Indi adfirmant; ex
                        cuius uocabuli argumento lasciuienti famae creditur Liberum femine
                        natum.</seg>
                    <seg
                        n="17"
                        type="section">Extra Indi ostium sunt insulae duae Chryse et Argyre adeo
                        fecundae copia metallorum, ut plerique eas aurea sola habere prodiderint et
                        argentea. </seg>
                </p>
                <p>
                    <seg
                        n="18"
                        type="section">Indis omnibus promissa caesaries, non sine fuco caerulei aut
                        crocei coloris.</seg>
                    <seg
                        n="19"
                        type="section">Cultus praecipuus in gemmis. Nullus funerum apparatus.
                        Praeterea, ut Iubae et Archelai regum libris editum est, in quantum mores
                        populorum dissonant, habitus quoque discrepantissimus:</seg>
                    <seg
                        n="20"
                        type="section">alii lineis, alii laneis peplis uestiuntur, pars nudi, pars
                        obscaena tantum amiculati, plurimi etiam flexibilibus libris circumdati.
                        Quidam populi adeo proceri, ut elephantos uelut equos facillima insultatione
                        transiliant.</seg>
                    <seg
                        n="21"
                        type="section">Plurimis placet neque animal occidere neque uesci
                        carnibus.</seg>
                    <seg
                        n="22"
                        type="section">Plerique tantum piscibus aluntur et mari uiuunt. Sunt qui
                        proximos parentesque priusquam annis aut aegritudine in maciem eant, uelut
                        hostias caedunt, deinde peremptorum uiscera epulas habent: quod ibi non
                        sceleris, sed pietatis loco numerant.</seg>
                    <seg
                        n="23"
                        type="section">Sunt etiam qui, cum incubuere morbi, procul a ceteris in
                        secreta abeunt nihil anxie mortem expectantes. </seg>
                </p>
                <p>
                    <seg
                        n="24"
                        type="section">Astacanorum gens laureis uiret siluis, lucis buxeis: uitium
                        uero et arborum uniuersarum, quibus Graecia dulcis est, prouentibus
                        copiosissima.</seg>
                    <seg
                        n="25"
                        type="section">Philosophos habent Indi (gymnosophistas uocant), qui ab
                        exortu ad usque solis occasum contentis oculis orbem candentissimi sideris
                        contuentur in globo igneo rimantes secreta quaedam harenisque feruentibus
                        perpetem diem alternis pedibus insistunt.</seg>
                    <seg
                        n="26"
                        type="section">Ad montem, qui Nulo dicitur, habitant quibus auersae plantae
                        sunt et octoni digiti in plantis singulis.</seg>
                    <seg
                        n="27"
                        type="section">Megasthenes per diuersos Indiae montes esse scribit nationes
                        capitibus caninis, armatas unguibus, amictas uestitu tergorum, ad sermonem
                        humanum nulla uoce, sed latratibus tantum sonantes rictibusque.</seg>
                    <seg
                        n="28"
                        type="section">Apud Ctesiam legitur quasdam feminas ibi semel parere
                        natosque canos ilico fieri; esse rursum gentem alteram, quae in iuuenta cana
                        sit, nigrescat in senectute, ultra aeui nostri terminos perennantem.</seg>
                    <seg
                        n="29"
                        type="section">Legimus monocolos quoque ibi nasci singulis cruribus et
                        singulari pernicitate, qui ubi defendi se uelint a calore, resupinati
                        plantarum suarum magnitudine inumbrentur.</seg>
                    <seg
                        n="30"
                        type="section">Gangis fontem qui accolunt, nullius ad escam opis indigi
                        odore uiuunt pomorum siluestrium longiusque pergentes eadem illa in
                        praesidio gerunt, ut olfactu alantur. Quod si taetriorem spiritum forte
                        traxerint, exanimari eos certum est.</seg>
                    <seg
                        n="31"
                        type="section">Perhibent esse et gentem feminarum, quae quinquennes
                        concipiant, sed ultra octauum annum uiuendi spatium non protrahant.</seg>
                    <seg
                        n="32"
                        type="section">Sunt qui ceruicibus carent et in umeris habent oculos. Sunt
                        qui siluestres, hirti corpora, caninis dentibus, stridore terrifico. apud
                        eos uero, quibus ad uiuendi rationem exactior cura est, multae uxores in
                        eiusdem uiri coeunt matrimonium, et cum maritus homine decesserit, apud
                        grauissimos iudices suam quaeque de meritis agunt causam, et quae
                        officiosior ceteris sententia uicerit iudicantium, hoc palmae refert
                        praemium, ut arbitrio suo ascendat rogum coniugis et supremis eius semet
                        ipsam det inferias; ceterae nota uiuunt. </seg>
                </p>
                <p>
                    <seg
                        n="33"
                        type="section">Enormitas in serpentibus tanta est, ut ceruos et animantium
                        alia ad parem molem tota hauriant, quin etiam oceanum Indicum quantus est
                        penetrent insulasque magno spatio a continenti separatas pabulandi petant
                        gratia. Idque ipsum palam est non qualibet magnitudine euenire, ut per
                        tantam sali latitudinem ad loca permeent destinata. </seg>
                </p>
                <p>
                    <seg
                        n="34"
                        type="section">Sunt illic multae ac mirabiles bestiae, quarum e multitudine
                        et copia uel particulam persequemur. Leucrocota uelocitate praecedit feras
                        uniuersas; ipsa asini feri magnitudine, cerui clunibus, pectore ac cruribus
                        leonis, capite melium, bisulca ungula, ore ad usque aures dehiscente,
                        dentium locis osse perpetuo. Haec quod ad formam: nam uoce loquentium
                        hominum sonos aemulatur. </seg>
                </p>
                <p>
                    <seg
                        n="35"
                        type="section">Est et eale, alias ut equus, cauda elephanti, nigro colore,
                        maxillis aprugnis, praeferens cornua ultra cubitalem modum longa ad
                        obsequium cuius uelit motus accommodata; neque enim rigent sed mouentur, ut
                        usus exigit proeliandi; quorum alterum cum pugnat protendit, alterum
                        replicat, ut si ictu aliquo alterius acumen offenderit, acies succedat
                        alterius. Hippopotamis comparatur, et ipsa sane aquis fluminum gaudet.
                    </seg>
                </p>
                <p>
                    <seg
                        n="36"
                        type="section">Indicis tauris color fuluus est, uolucris pernicitas, pilus
                        in contrarium uersus, hiatus omne quod caput. Hi quoque circumferunt cornua
                        flexibilitate qua uolunt. Tergi duritia omne telum respuunt et tam inmiti
                        feritate, ut capti animas proiciant furore. </seg>
                </p>
                <p>
                    <seg
                        n="37"
                        type="section">Mantichora quoque nomine inter haec nascitur, triplici
                        dentium ordine coeunte uicibus alternis, facie hominis, glaucis oculis,
                        sanguineo colore, corpore leonino, cauda uelut scorpionis aculeo spiculata,
                        uoce tam sibila ut imitetur modulos fistularum [tubarumque concinentum].
                        Humanas carnes auidissime affectat.</seg>
                    <seg
                        n="38"
                        type="section">Pedibus sic uiget, saltu sic potest, ut morari eam nec
                        extentissima spatia possint nec obstacula latissima. Sunt praeterea boues
                        unicornes [et tricornes] solidis ungulis nec bifissis. </seg>
                </p>
                <p>
                    <seg
                        n="39"
                        type="section">Sed atrocissimus est monoceros, monstrum mugitu horrido,
                        equino corpore, elephanti pedibus, cauda suilla, capite ceruino.</seg>
                    <seg
                        n="40"
                        type="section">Cornu e media fronte eius protenditur splendore mirifico, ad
                        magnitudinem pedum quattuor, ita acutum ut quicquid impetat, facile ictu
                        eius perforetur. Viuus non uenit in hominum potestatem et interimi quidem
                        potest, capi non potest. </seg>
                </p>
                <p>
                    <seg
                        n="41"
                        type="section">Aquae etiam gignunt miracula non minora. Anguillas ad
                        tricenos pedes longas educat Ganges. Quem Statius Sebosus inter praecipua
                        miracula ait uermibus abundare caeruleis nomine et colore. Hi bina habent
                        brachia longitudinis cubita non minus sena, adeo robustis uiribus, ut
                        elephantos ad potum uentitantes mordicus conprehensa ipsorum manu rapiant in
                        profundum. </seg>
                </p>
                <p>
                    <seg
                        n="42"
                        type="section">Indica maria balaenas habent ultra spatia quattuor iugerum,
                        sed et quos physeteras nuncupant. qui enormes supra molem ingentium
                        columnarun ultra antemnas se nauium extollunt haustosque fistulis fluctus
                        ita eructant, ut nimbosa adluuie plerumque deprimant alueos nauigantium.
                    </seg>
                </p>
                <p>
                    <seg
                        n="43"
                        type="section">Sola India mittit auem psittacum colore uiridem torque
                        puniceo, cuius rostri tanta duritia est, ut cum e sublimi praecipitat in
                        saxum, nisu se oris excipiat et quodam quasi fundamento utatur
                        extraordinariae firmitatis;</seg>
                    <seg
                        n="44"
                        type="section">caput uero tam ualens, ut si quando ad discendum plagis sit
                        admonendus (nam studet ut quod homines loquatur), ferrea clauicula sit
                        uerberandus. Dum in pullo est atque adeo intra alterum aetatis suae annum
                        quae monstrata sunt et citius discit et retinet tenacius; paulo senior et
                        obliuiosus est et indocilis.</seg>
                    <seg
                        n="45"
                        type="section">Inter nobiles et ignobiles discretionem digitorum facit
                        numerus; qui praestant, quinos in pedes habent digitos, ceteri ternos.
                        Lingua lata multoque latior quam ceteris auibus; unde perficitur, ut
                        articulata uerba penitus eloquatur. Quod ingenium ita Romanae deliciae
                        miratae sunt, ut barbari psittacos mercem fecerint. </seg>
                </p>
                <p>
                    <seg
                        n="46"
                        type="section">Indorum nemora in tam proceram sublimantur excelsitatem, ut
                        transiaci ne sagittis quidem possint.</seg>
                    <seg
                        n="47"
                        type="section">Pomaria ficus habent, quarum codices in orbem spatio
                        sexaginta passuum extuberantur; ramorum umbrae ambitu bina stadia consumunt;
                        foliorum latitudo formae Amazonicae peltae conparatur; pomum eximiae
                        suauitatis.</seg>
                    <seg
                        n="48"
                        type="section">Quae palustria sunt, harundinem creant ita crassam, ut fissis
                        internodiis lembi uice uectitet nauigantes. E radicibus eius umor dulcis
                        exprimitur ad melleam suauitatem.</seg>
                    <seg
                        n="49"
                        type="section">Tylos Indiae insula est; ea fert palmas, oleam creat, uineis
                        abundat. Terras omnes hoc miraculo sola uincit, quod quaecumque in ea arbos
                        nascitur, numquam caret folio. </seg>
                </p>
                <p>
                    <seg
                        n="50"
                        type="section">Ibi mons Caucasus, qui maximam orbis partem perpetuis iugis
                        penetrat, fronte qua soli obuersus est arbores piperis ostentat, quas ad
                        iuniperi similitudinem diuerse fructus edere adseuerant.</seg>
                    <seg
                        n="51"
                        type="section">Qui paene inmaturi exeunt, dicitur piper longum; quod
                        incorruptum est, piper album; quorum cutem rugosam et torridam calor
                        fecerit, nomen trahunt de colore. </seg>
                </p>
                <p>
                    <seg
                        n="52"
                        type="section">Hebenum ex India Mithridatico triumpho Romae primum Magnus
                        Pompeius exhibuit. Mittit India et calamos odoratos et multa alia fragrantia
                        mirifici spiritus suauitate. </seg>
                </p>
                <p>
                    <seg
                        n="53"
                        type="section">Indicorum lapidum in adamantibus dignitas prima, utpote qui
                        lymphationes abigunt, uenenis resistunt, mentium uanos metus pellunt.</seg>
                    <seg
                        n="54"
                        type="section">Haec primum de his praedicari oportuit, quae respicere ad
                        utilitatem uidebamus; nunc reddemus quae adamantium sint species et quis
                        color cuique. Eximius in quodam crystalli genere inuenitur, *materiae in qua
                        nascitur adaeque similis splendore liquidissimo, in mucronem sexangulum
                        utrimque secus leuiter turbinatus nec umquam ultra magnitudinem nuclei
                        Abellani repertus.</seg>
                    <seg
                        n="55"
                        type="section">Huic proximus in excellentissimo auro deprehenditur,
                        pallidior ac magis ad argenti colorem renitens. Tertius in uenis cypri
                        apparet, propior ad aeream faciem. Quartus in metallis ferrariis legitur,
                        pondere ceteros antecedens, non tamen et potestate.</seg>
                    <seg
                        n="56"
                        type="section">Nam et hic et qui in cypro deprehenduntur frangi queunt,
                        plerique etiam adamante altero perforantur. At illi quos primos
                        significauimus nec ferro uincuntur nec igni domantur; uerum tamen si diu in
                        sanguine hircino macerentur, non aliter quam si calido uel recenti, malleis
                        aliquot ante fractis et incudibus dissipatis aliquando cedunt atque in
                        particulas dissiliunt. Quae fragmenta scalptoribus in usum insigniendae
                        cuiusce modi gemmae expetuntur.</seg>
                    <seg
                        n="57"
                        type="section">Inter adamantem et magnetem est quaedam naturae occulta
                        dissensio, adeo ut iuxta positus non sinat magnetem rapere ferrum uel si
                        admotus magnes ferrum traxerit, quasi praedam quandam adamans magneti rapiat
                        atque auferat. </seg>
                </p>
                <p>
                    <seg
                        n="58"
                        type="section">Lychniten perinde fert India, cuius lucis uigorem flagrantia
                        excitat lucernarum, qua ex causa lychniten Graeci uocauerunt.</seg>
                    <seg
                        n="59"
                        type="section">Duplex ei facies: aut in purpurae emicat claritatem aut
                        meracius suffunditur cocci rubore, per omne intimum sui, si quidem pura sit,
                        inoffensam admittens perspicuitatem; at si excanduit radiis solis incita uel
                        ad calorem digitorum attritu excitata est, aut palearum cassa aut chartarum
                        fila ad se rapit;</seg>
                    <seg
                        n="60"
                        type="section">contumaciter scalpturis resistens ac si quando insignita est,
                        dum signa exprimit, quasi quodam animali morsu partem cerae retentat. </seg>
                </p>
                <p>
                    <seg
                        n="61"
                        type="section">Beryllos in sexangulas formas Indi atterunt, ut hebetem
                        coloris lenitatem angulorum repercussu excitent ad uigorem. Beryllorum genus
                        diuiditur in speciem multifariam: eximii interuirente glauci et caeruli
                        temperamento quandam praeferunt puri maris gratiam.</seg>
                    <seg
                        n="62"
                        type="section">Infra hos sunt chrysoberylli, qui languidius micantes nube
                        aurea circumfunduntur. Chrysoprasos quoque, ex auro et porraceo mixtam lucem
                        trahentes, aeque beryllorum generi adiudicauerunt.</seg>
                    <seg
                        n="63"
                        type="section">Hyacinthizontas, scilicet qui hyacinthos prope referant, et
                        ipsos probant. Eos uero, qui crystallis similes capillamentis
                        intercurrentibus obscurantur (hoc enim uitio illorum nomen est),
                        scientissimi lapidum plebi dederunt.</seg>
                    <seg
                        n="64"
                        type="section">Indici reges hoc genus gemmas in longissimos cylindros amant
                        fingere eosque perforatos elephantorum setis suspendunt ac monilia habent,
                        uel plerumque ex utroque capite insertis aureis umbilicis incendunt ad
                        nitellam pinguiorem, ut per industriam metallo hinc inde addito fulgentiorem
                        trahant lucem. </seg>
                </p>
            </div>
            <div
                n="53"
                type="chapter">
                <p>
                    <seg
                        n="1"
                        type="section">Taprobanem insulam, antequam temeritas humana exquisito
                        penitus mari fidem panderet, diu orbem alterum putauerunt et quidem quem
                        habitare *Antichthones crederentur. Verum Alexandri Magni uirtus ignorantiam
                        publici erroris non tulit ulterius permanere, sed in haec usque secreta
                        propagauit nominis sui gloriam.</seg>
                    <seg
                        n="2"
                        type="section">Missus igitur Onesicritus praefectus classis Macedonicae
                        terram istam, quanta esset, quid gigneret, quomodo haberetur, exquisitam
                        notitiae nostrae dedit. Patet in longitudinem stadiorum septem milia, in
                        latitudinem quinque milia.</seg>
                    <seg
                        n="3"
                        type="section">Scinditur amni interfluo. Nam pars eius bestiis et elephantis
                        repleta est maioribus multo quam fert India; partem homines tenent.
                        margaritis scatet et gemmis omnibus. Sita est inter ortum et occasum. Ab eoo
                        mari incipit praetenta Indiae.</seg>
                    <seg
                        n="4"
                        type="section">A Prasia Indorum gente dierum uiginti primo in eam fuit
                        cursus, sed cum papyraceis et Nili nauibus illo pergeretur; mox cursu
                        nostrarum nauium septem dierum iter factum est.</seg>
                    <seg
                        n="5"
                        type="section">Mare uadosum interiacet altitudinis non amplius senum
                        passuum, certis autem canalibus depressum adeo, ut nullae umquam ancorae ad
                        profundi illius fundamenta potuerint peruenire.</seg>
                    <seg
                        n="6"
                        type="section">Nulla in nauigando siderum obseruatio: utpote ubi
                        septemtriones nequaquam uidentur uergiliaeque nunquam apparent. Lunam ab
                        octaua in sextam decimam tantum supra terram uident.</seg>
                    <seg
                        n="7"
                        type="section">Lucet ibi canopos sidus clarum et amplissimum. Solem orientem
                        dextra habent, occidentem sinistra. Obseruatione itaque nauigandi nulla
                        suppetente, ut ad destinatum pergentes locum capiant, uehunt alites, quarum
                        meatus terram petentium magistros habent cursus regendi. Quaternis non
                        amplius mensibus in anno nauigatur. </seg>
                </p>
                <p>
                    <seg
                        n="8"
                        type="section">In Claudii principatum de Taprobane haec tantum noueramus;
                        tunc enim fortuna patefecit scientiae uiam latiorem. Nam libertus Annii
                        Plocami, qui tunc Rubri maris uectigal administrabat, Arabiam petens,
                        aquilonibus praeter Carmaniam raptus, quinto decimo demum die adpulsus est
                        ad hoc litus portumque aduectus qui Hippuros nominatur.</seg>
                    <seg
                        n="9"
                        type="section">Sex deinde mensibus sermonem perdoctus admissusque ad
                        conloquia regis quae compererat reportauit. Stupuisse scilicet regem
                        pecuniam quae capta cum ipso erat, quod tametsi signata disparibus foret
                        uultibus, tamen parem haberet modum ponderis;</seg>
                    <seg
                        n="10"
                        type="section">cuius aequalitatis contemplatione cum Romanam amicitiam
                        flagrantius concupiuisset, *Rachia principe legatos ad nos usque misit, a
                        quibus cognita sunt uniuersa. </seg>
                </p>
                <p>
                    <seg
                        n="11"
                        type="section">Ergo inde homines corporum magnitudine omnes homines
                        antecedunt; crines fuco inbuunt, caeruleis oculis ac truci uisu, terrifico
                        sono uocis.</seg>
                    <seg
                        n="12"
                        type="section">Quibus inmatura mors est in annos centum aeuum trahunt; aliis
                        omnibus annosa aetas et paene ultra humanam extenta fragilitatem.</seg>
                    <seg
                        n="13"
                        type="section">Nulli aut ante diem aut per diem somnus. Aedificia modice ab
                        humo eleuata. Annona eodem semper tenore. Vites nesciunt; pomis
                        abundant.</seg>
                    <seg
                        n="14"
                        type="section">Colunt Herculem. In regis electione non nobilitas praeualet,
                        sed suffragium uniuersorum. Populus enim eligit spectatum moribus et
                        inueterata clementia, etiam annis grauem.</seg>
                    <seg
                        n="15"
                        type="section">Sed hoc in eo quaeritur, cui liberi nulli sunt; nam qui pater
                        fuerit, etiamsi uita spectetur, non admittitur ad regendum; et si forte dum
                        regnat pignus sustulit, exuitur potestate; idque eo maxime custoditur, ne
                        fiat hereditarium regnum.</seg>
                    <seg
                        n="16"
                        type="section">Deinde etiamsi rex maximam praeferat aequitatem, nolunt ei
                        totum licere: *triginta ergo rectores accipit, ne in causis capitum solus
                        iudicet; quamquam sic quoque si displicuerit iudicatum, ad populum
                        prouocatur atque ita datis iudicibus septuaginta fertur sententia, cui
                        necessario adquiescitur.</seg>
                    <seg
                        n="17"
                        type="section">Cultu rex dissimili a ceteris uestitur syrmate, ut est
                        habitus, quo Liberum patrem amiciri uidemus. Quod si etiam ipse in peccato
                        aliquo arguitur, morte multatur:</seg>
                    <seg
                        n="18"
                        type="section">non tamen ut cuiusquam attrectetur manu, sed consensu publico
                        rerum omnium interdicta ei facultate; etiam conloquii potestas punito
                        denegatur.</seg>
                    <seg
                        n="19"
                        type="section">Culturae student uniuersi. Venatibus indulgent nec plebeias
                        agunt praedas, quippe cum tigrides aut elephanti tantum requirantur.</seg>
                    <seg
                        n="20"
                        type="section">Maria quoque piscationibus inquietant marinasque testudines
                        capere gaudent, quarum tanta est magnitudo, ut superficies earum domum
                        faciat et numerosam familiam non arte receptet. </seg>
                </p>
                <p>
                    <seg
                        n="21"
                        type="section">Maior pars insulae huius calore ambusta est et in uastas
                        deficit solitudines. Latus eius mare adluit peruiridi colore fruticosum, ita
                        ut iubae arborum plerumque gubernaculis atterantur. Cernunt latus Sericum de
                        montium suorum iugis.</seg>
                    <seg
                        n="22"
                        type="section">Mirantur aurum et ad gratiam poculorum omnium gemmarum
                        adhibent apparatum. Secant marmora testudinea uarietate.</seg>
                    <seg
                        n="23"
                        type="section">Margaritas legunt plurimas maximasque. Conchae sunt, in
                        quibus hoc genus lapidum requiritur, quae certo anni tempore luxuriante
                        conceptu sitiunt rorem uelut maritum, cuius desiderio hiant; et cum maxime
                        liquitur lunaris imber, oscitatione quadam hauriunt umorem cupitum: sic
                        concipiunt grauidaeque fiunt.</seg>
                    <seg
                        n="24"
                        type="section">De saginae qualitate reddunt habitus unionum; nam si purum
                        fuerit quod acceperint, candicant orbiculi, si turbidum, aut pallore
                        languent aut rufo innubilantur. Ita magis de caelo quam de mari partus
                        habent.</seg>
                    <seg
                        n="25"
                        type="section">Denique quotiens excipiunt matutini aeris semen, fit clarior
                        margarita, quotiens uespere, fit obscurior quantoque magis hauserit, tanto
                        magis proficit lapidum magnitudo. Si repente micauerit coruscatio,
                        intempestiuo metu conprimuntur clausaeque subita formidine uitia contrahunt
                        abortiua; aut enim perparuuli fiunt scrupuli aut inanes.</seg>
                    <seg
                        n="26"
                        type="section">Conchis ipsis inest sensus: partus suos maculari timent
                        cumque flagrantioribus radiis excanduit dies, ne fucentur lapides solis
                        calore, subsidunt in profundum et se gurgitibus ab aestu uindicant. Huic
                        tamen prouidentiae aetas opitulatur; nam candor senecta disperit et
                        grandescentibus conchis flauescit margarita. In aqua mollis est unio,
                        duratur exemptus.</seg>
                    <seg
                        n="27"
                        type="section">Numquam duo simul reperiuntur: inde unionibus nomen datum.
                        Vltra semiunciales inuentos negant. Piscantium insidias timent conchae; unde
                        est, ut aut inter scopulos aut inter marinos canes plurimum delitescant.
                        Gregatim natant; certus examini dux est; illa si capta sit, etiam quae
                        euaserint in plagas reuertuntur. </seg>
                </p>
                <p>
                    <seg
                        n="28"
                        type="section">Dat et India margaritas, dat et litus Brittannicum: sicut
                        diuus Iulius thoracem, quem Veneri Genetrici in templo eius dicauit, ex
                        Brittannicis margaritis factum subiecta inscriptione intellegi uoluit.</seg>
                    <seg
                        n="29"
                        type="section">Lolliam Paulinam Gaii principis coniugem uulgatum est
                        habuisse tunicam ex margaritis sestertio tunc quadringenties aestimatam;
                        cuius parandae auaritie pater ipsius Manilius spoliatis Orientis regionibus
                        offendit C. Caesarem Augusti filium interdictaque amicitia principis ueneno
                        interiit.</seg>
                    <seg
                        n="30"
                        type="section">Illud quoque expressit uetus diligentia, quod Sullanis primum
                        temporibus Romam inlati sunt uniones. </seg>
                </p>
            </div>
            <div
                n="54"
                type="chapter">
                <p>
                    <seg
                        n="1"
                        type="section">Ab insula eus ea, ut consequens, ad continentem; igitur a
                        Taprobane &lt;in&gt; Indiam reuertamur. Sed si Indicis urbibus aut
                        nationibus resistamus, egrediemur repromissae concinnitatis modum. </seg>
                </p>
                <p>
                    <seg
                        n="2"
                        type="section">Proximam Indo flumini urbem habuere Caphisam, quam Cyrus
                        diruit. Arachosiam Erymantho amni inpositam Samiramis condidit. *Cadrusium
                        oppidum ab Alexandro Magno ad Caucasum constitutum est. Ibi et Alexandria,
                        quae patet amplitudinis stadia triginta. Multa et alia sunt, sed haec cum
                        eminentissimis.</seg>
                    <seg
                        n="3"
                        type="section">Post Indos montanas regiones Ichthyophagi tenent, quos
                        subactos Alexander Magnus uesci piscibus uetuit; nam antea sic alebantur.
                    </seg>
                </p>
                <p>
                    <seg
                        n="4"
                        type="section">Vltra hos deserta Carmaniae, Persis deinde atque ita
                        nauigatio; in qua Solis insula rubens et omni animantium generi inaccessa,
                        quippe quae nullum non animal inlatum perimat.</seg>
                    <seg
                        n="5"
                        type="section">Ex India reuertentes ab Hyani Carmaniae flumine septemtriones
                        primum uident. Achaemenidis in hoc tractu sedes fuerunt.</seg>
                    <seg
                        n="6"
                        type="section">Inter Carmaniae promunturium et Arabiam quinquaginta milia
                        passuum interiacent; deinde tres insulae, circa quas hydri marini
                        egrediuntur uicenum cubitum longitudinem. </seg>
                </p>
                <p>
                    <seg
                        n="7"
                        type="section">Dicendum hoc loco, quatenus ab Alexandria Aegypti pergatur in
                        usque Indiam. Nilo uehente Copton usque etesiis flantibus cursus est. Deinde
                        terrestre iter Hydreum tenus. Post transactis aliquot mansionibus Berenicen
                        peruenitur, ubi Rubri maris portus est.</seg>
                    <seg
                        n="8"
                        type="section">Inde Oceli Arabiae portus tangitur. Proximum Indiae emporium
                        excipit Zmirim infame piraticis latronibus. Deinde per diuersos portus
                        Cottonare peruenitur, ad quam monoxylis lyntribus piper conuehunt.</seg>
                    <seg
                        n="9"
                        type="section">Petentes Indiam ante exortum canis aut protinus post exortum
                        nauigia media aestate *soluunt, reuertentes renauigant Decembri mense.</seg>
                    <seg
                        n="10"
                        type="section">Secundus ex India uentus est uulturnus; at cum uentum est in
                        Rubrum mare, aut africus aut auster uehunt. Spatium Indiae decies septies
                        quinquaginta milia passuum proditur; at Carmaniae centum milia, cuius pars
                        non caret uitibus.</seg>
                    <seg
                        n="11"
                        type="section">Praeterea habet genus hominum, qui non alia quam testudinis
                        carne uiuunt, hirsuti omnia facie tenus, quae sola laeuis est; iidem coriis
                        piscium uestiuntur, Chelonophagi cognominati. </seg>
                </p>
                <p>
                    <seg
                        n="12"
                        type="section">Inrumpit haec litora Rubrum mare idque in duos sinus
                        scinditur. Quorum qui ab oriente est Persicus appellatur, quoniam quidem
                        oram illam habitauere Persidis populi, uicies et sexagies centena milia
                        circuitu patens; ex aduerso, unde Arabia est, alter Arabicus uocatur;
                        Oceanum uero qui ibi influit Azanium nominauerunt. </seg>
                </p>
                <p>
                    <seg
                        n="13"
                        type="section">Carmaniae Persis adnectitur, quae incipit ab insula
                        Aphrodisia uariarum opum diues, translata in Parthicum nomen, litore quo
                        occasui obiacet porrecta milia passuum &lt;quingenta&gt; quinquaginta.</seg>
                    <seg
                        n="14"
                        type="section">Oppidum eius nobilissimum Susa, in quo templum Susiae Dianae.
                        a Susis [Carbyle siue] Babitae oppidum centum triginta quinque milibus
                        passuum distat, in quo mortales uniuersi odio auri coemunt hoc genus
                        metallum et abiciunt in terrarum profunda, ne polluti usu eius auaritia
                        corrumpant aequitatem.</seg>
                    <seg
                        n="15"
                        type="section">Hic inconstantissimus terrarum modus: nec inmerito, cum aliae
                        circa Persidem nationes schoinis, aliae parasangis terras metiantur et
                        incertam fidem faciat mensurae ratio discors. </seg>
                </p>
            </div>
            <div
                n="55"
                type="chapter">
                <p>
                    <seg
                        n="1"
                        type="section">Parthia quanta omnis est a meridie Rubrum mare, a
                        septemtrione Hyrcanum salum claudit. Regna in ea duodeuiginti dissecantur in
                        duas partes. Vndecim quae dicuntur superiora incipiunt ab Armenico limite et
                        Caspio litore, porrecta ad terras Scytharum, quibuscum concorditer
                        degunt;</seg>
                    <seg
                        n="2"
                        type="section">reliqua septem inferiora, sic enim uocitant, habent ab ortu
                        *Arios, Carmaniam Arianosque a medio die, Medos ab occidui solis plaga, a
                        septemtrione Hyrcanos. Ipsa autem Media ab occasu transuersa utraque
                        Parthiae regna amplectitur; septemtrione Armenia circumdatur; ab ortu
                        Caspios uidet; a meridie Persidem. Deinde tractus hic procedit usque ad
                        castellum quod Magi obtinent, Fidasarcida nomine; hic Cyri sepulcrum. </seg>
                </p>
            </div>
            <div
                n="56"
                type="chapter">
                <p>
                    <seg
                        n="1"
                        type="section">Chaldaeae gentis caput Babylonia est, tam nobilis, ut propter
                        eam et Assyrii et Mesopotamia in Babyloniae nomen transierint.</seg>
                    <seg
                        n="2"
                        type="section">Vrbs est sexaginta milia passuum circuitu patens, muris
                        circumdata, quorum altitudo ducentos pedes detinet, latitudo quinquaginta,
                        ternis in singulos pedes digitis ultra quam mensura nostra est
                        altioribus.</seg>
                    <seg
                        n="3"
                        type="section">Interluitur Euphrate. Beli ibi Iouis templum, quem inuentorem
                        caelestis disciplinae tradidit etiam ipsa religio, quae deum credit. In
                        aemulationem urbis huius Ctesiphontem Parthi condiderunt. </seg>
                </p>
                <p>
                    <seg
                        n="4"
                        type="section">Tempus est ad Oceani oras reuerti, represso in Aethiopiam
                        stilo; namque ut Atlanticos aestus occipere ab occidente et Hispania dudum
                        dixeramus, ab bis quoque partibus mundi unde primum Atlantici nomen induat,
                        exprimi par est.</seg>
                    <seg
                        n="5"
                        type="section">Pelagus Azanium usque Aethiopum litora promouetur,
                        Aethiopicum ad Massylicum promunturium, unde rursus oceanus Atlanticus.
                    </seg>
                </p>
                <p>
                    <seg
                        n="6"
                        type="section">Iuba igitur uniuersae partis, quam plurimi propter solis
                        ardorem peruiam negauerunt, facta etiam uel gentium uel insularum
                        commemoratione ad confirmandae fidei argumentum, omne illud mare ab India
                        usque Gades uoluit intellegi nauigabile, cori tamen flatibus, cuius spiritus
                        praeter Arabiam, Aegyptum, Mauretaniam euehere quamuis queant classem,
                        dummodo ab eo promunturio Indiae cursus dirigatur, quod alii Lepten acran,
                        alii Drepanum nominauerunt.</seg>
                    <seg
                        n="7"
                        type="section">Addidit etiam stationum loca et spatiorum modum: nam ab
                        Indica prominentia ad Malichu insulam adfirmat esse quindecies centena milia
                        passuum, a Malichu ad Scaeneon ducenta uiginti quinque milia, inde ad
                        insulam Adanum centum quinquaginta milia; sic confici ad apertum mare decies
                        octies centena et septuaginta quinque milia.</seg>
                    <seg
                        n="8"
                        type="section">Idem opinioni plurimorum, qui solis flagrantia maxima partis
                        istius ferunt humano generi inaccessa, sic reluctatur, ut mercantium ibi
                        transitus infestari ex Arabicis insulis *dicat, quas Ascitae habent Arabes.
                        Quibus e re nata datum nomen; nam bubulis utribus contabulatas crates
                        superponunt uectitatique hoc ratis genere praetereuntes infestant sagittis
                        uenenatis.</seg>
                    <seg
                        n="9"
                        type="section">Habitari etiam *addit Aethiopiae adusta Trogodytarum et
                        Ichthyophagorum nationibus; quorum Trogodytae tanta pernicitate pollent, ut
                        feras quas agitant cursu pedum adsequantur, Ichthyophagi non secus quam
                        marinae beluae nando in mari ualent. </seg>
                </p>
                <p>
                    <seg
                        n="10"
                        type="section">Ita exquisito Atlantico mari usque in occasum, etiam Gorgadum
                        meminit insularum. Gorgades insulae, ut accepimus, obuersae sunt promunturio
                        quod uocamus Hesperu ceras.</seg>
                    <seg
                        n="11"
                        type="section">Has incoluerunt Gorgones monstra et sane usque adhuc
                        monstruosa gens habitat. Distant a continente bidui nauigatione.</seg>
                    <seg
                        n="12"
                        type="section">Prodidit denique Xenophon Lampsacenus Hannonem Poenorum
                        imperatorem in eas permeauisse repertasque ibi feminas aliti pernicitate
                        atque ex omnibus quae apparuerunt duas captas tam hirto atque aspero
                        corpore, ut ad argumentum spectandae rei duarum cutes miraculi gratia inter
                        donaria Iunonis suspenderit, quae durauere usque ad tempora excidii
                        Carthaginensis. </seg>
                </p>
                <p>
                    <seg
                        n="13"
                        type="section">Vltra Gorgadas Hesperidum insulae, sicut Sebosus adfirmat,
                        dierum quadraginta nauigatione in intimos maris sinus recesserunt.</seg>
                    <seg
                        n="14"
                        type="section">Fortunatas insulas certe contra laeuam Mauretaniae accepimus
                        iacere, quas Iuba sub meridie quidem sitas, sed proximas occasui
                        dicit.</seg>
                    <seg
                        n="15"
                        type="section">De harum nominibus expectari magnum &lt;non&gt; miror, sed
                        infra famam uocabuli res est. In prima earum, cui nomen est Embrion,
                        aedificia nec sunt nec fuerunt. Iuga montium stagnis madescunt. Ferulae
                        surgunt ad arboris magnitudinem; earum quae nigrae sunt, expressae liquorem
                        reddunt amarissimum, quae candidae, aquas reuomunt etiam potui
                        accommodatas.</seg>
                    <seg
                        n="16"
                        type="section">Alteram insulam Iunoniam appellari ferunt, in qua pauxilla
                        aedes ignobiliter ad culmen fastigata. Tertia huic proximat eodem nomine,
                        nuda omnia. Quarto loco Capraria appellatur, enormibus lacertis plus quam
                        referta.</seg>
                    <seg
                        n="17"
                        type="section">Sequitur Niuaria aere nebuloso et coacto ac propterea semper
                        niualis. Deinde Canaria repleta canibus forma eminentissimis, unde etiam duo
                        exhibiti sunt Iubae regi.</seg>
                    <seg
                        n="18"
                        type="section">In ea aedificiorum durant uestigia. Auium magna copia, nemora
                        pomifera, palmeta caryotas feritantia, multa nux pinea, larga mellatio,
                        amnes siluris piscibus abundantes.</seg>
                    <seg
                        n="19"
                        type="section">Perhibent etiam expui in eam undoso mari beluas; deinde cum
                        monstra illa putredine tabefacta sunt, omnia illic infici taetro odore;
                        ideoque non penitus ad nuncupationem sui congruere insularum qualitatem.
                    </seg>
                </p>
            </div>
        </body>
    </text>
</TEI>
